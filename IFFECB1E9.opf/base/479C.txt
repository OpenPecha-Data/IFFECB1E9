༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W2PD17467
14PD2924
ImageGroup:
ISBN:
PD2924
LCCN:
n/a
Title:
ཏཱ་རེ་ལྷ་མོ་དང་ནམ་སྤྲུལ་འཇིགས་མེད་ཕུན་ཚོགས་ཀྱི་གཏེར་ཆོས།
|tA re lha mo dang nam sprul "jigs med phun tshogs kyi gter chos/
ཏཱ་རེ་ལྷ་མོ
Author:
tA re lha mo
n/a
Descriptor:
Original Publication:
Place:
Publisher:
n/a;n/a
khreng tu'u/
si khon tang deb tshogs pal si khron mi rigs dpe skran khang |
2012
Date:
Volume:
Total Volumes:
TBRC Pages:
In/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US.



༄༅། །དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་གསུང་འབུམ་བཞུགས་སོ། །
༄༅། །ཁྱབ་བདག་གཏེར་ཆེན་བླ་མ་འཇའ་ལུས་པ་དཔལ་མཉམ་མེད་
ནམ་མཁའ་གླིང་པ་རིན་པོ་ཆེ་དང་མཁའ་འགྲོ་རིན་པོ་ཆེ་ཏཱ་རེ་ལྷ་མོ་
ཟུང་གི་ཟབ་གཏེར་ནམ་མཁའ་མཛོད་ཀྱི་ཆོས་སྡེ་
ལས་པོད་དགུ་པ་ལེགས་པའི་བློ་གྲོས་
སའི་གྲངས་ཀྱི་གླེགས་བམ་
བཞུགས་སོ། །
སྙན་ལུང་ཟབ་གཏེར་དཔེ་རྙིང་དཔེ་སྐྲུན་ཚོགས་པ།
།
༥
)
9，
，
Ep
EE ©ཀྱ་
D
©
g
SHREE
ཡིག
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



ماله
وه



༄༅། །ཁྱབ་བདག་གཏེར་ཆེན་བླ་མ་འཇའ་ལུས་པ་༧དཔལ་མཉམ་མེད་
ནམ་མཁའ་གླིང་པ་རིན་པོ་ཆེ་དང་༧མཁའ་འགྲོ་རིན་པོ་ཆེ་ཏཱ་རེ་ལྷ་མོ་
ཟུང་གི་ཟབ་གཏེར་ནམ་མཁའ་མཛོད་ཀྱི་ཆོས་སྡེ་
ལས་པོད་དགུ་པ་ལེགས་པའི་བློ་གྲོས་
སའི་གྲངས་ཀྱི་གླེགས་བམ་
བཞུགས་སོ། །
དཔལ་སྙན་ལུང་ཐེག་ཆེན་ཆོས་འཁོར་གླིང་གིས་བསྒྲིགས།
)
༥
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



༄༅། །འཇིགས་མེད་རྟོགས་པའི་བྱིན་ཆེན་རྒྱས་བཏབ་ཟབ་གཏེར་རིན་ཆེན་མཛོད་ཀྱི་སྒོ། །
དགོངས་པའི་རྩལ་གྱིས་དུས་སུ་འགྲོལ་མཁས་གསང་འཛིན་ཌཱཀྐི་ཏཱ་རེ་མའི། །
ཆོས་ཉིད་ནམ་མཁའི་ཀློང་དབྱིངས་ལས་རྡོལ་མན་ངག་ཡིད་བཞིན་ནོར་གྱི་དཔྱ། །
ཕུན་ཚོགས་རྟེན་འབྱུང་འཛིན་མར་ལེགས་བརྡལ་ཆོས་སྦྱིན་འདོད་དགུའི་དུས་སྟོན་དར། །
རབ་རྒྱན་ས་གླང་ཟླ་ཚེས་ལ་བསྟན་འཛིན་རྒྱ་མཚོས།



ན།
།
༡
777ལ།
KUN
དུ།
༄༅། །གུ་རུ་རྡོ་རྗེ་གྲོ་ལོད་ལ་ཕྱག་འཚལ་ལོ། །



༄༅། །འགྲོ་མགོན་ཆོས་ཀྱི་རྒྱལ་པོ་༧དཔལ་ཨོ་རྒྱན་འཇིགས་མེད་ནམ་མཁའ་གླིང་པ་རིན་པོ་ཆེ་དང་༧མཁའ་འགྲོ་རིན་པོ་ཆེ་ཏཱ་རེ་བདེ་ཆེན་ལྷ་མོ་ཟུང་ལ་ན་མོ།
至尊伏藏大师一切法遍智者年龙上师佛母仁波切
Religious Leader The Omniscient Lama Discover of Fieasuie Piostial Palogyan Fiemed Nianlong Parents Rinpoche



༄༅། །ཁྱབ་བདག་གཏེར་ཆེན་རིན་པོ་ཆེ་ཤེས་བྱ་ཀུན་གཟིགས་༧དཔལ་ཨོ་རྒྱན་འཇིགས་མེད་ནམ་མཁའ་གླིང་པ་མཆོག་ལ་ན་མོ།
J5 AL # : fR jiE A JE • - ] ; # ཀཱ # % @ # • E #g E JE - & E]
Piostiale Palogyan Figmed Namkha Lingpa Rinpoche.The Omniscient Lama of Amdo Discoveiei of Tieasuie



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་དཔེ་སྐྲུན་གསལ་བཤད།
དཔེ་སྐྲུན་གསལ་བཤད།
ཇི་སྐད་དུ་ཆུ་ཀློང་རོལ་བའི་མདོ་ལས། ང་ཡི་བསྟན་པའི་ཆོས་ཀྱི་གཞུང་།།
ཐུགས་ནས་ཐུགས་ཀྱི་གཏེར་ཏུ་སྦས། །ཡང་ན་ས་ཡི་སྙིང་པོར་བྱ། །ཅི་ཕྱིར་མུ་
སྟེགས་ཅན་མགོ་རྒོད། །ངེས་དོན་དཀྲུགས་པར་གྱུར་ཏ་རེ། །དེ་ཕྱིར་ཆུ་ཀླུང་
རྒྱུན་མི་གཅོད། །ཞེས་དང་། མདོ་གཞན་ལས། དོན་ལ་ངེས་པའི་གདེང་རྙེད་
ན། །སེམས་ལས་ཆོས་གཏེར་འབུམ་ཕྲག་རྡོལ། །ཞེས་དང་། གཏེར་ཆེན་རཏྣ་
གླིང་པས། ཤིན་ཏུ་ཟབ་པའི་མཐར་ཐུག་སྙིང་པོ་རྣམས༔ ཕྱིར་ཡང་བོད་རྣམས་
གསར་ངེས་ཆེ་བ་དང༔ སྙིགས་མའི་འགྲོ་ལ་ལྷག་པར་སྙིང་བརྩེ་བསཿ མཐའ་
དབུས་ཐམས་ཅད་གཏེར་གྱིས་བཀང་ནས་བཞག ལུས་ཅན་བུ་དང་འཕྲད་
པའི་སྨོན་ལམ་བཏབས༔ མ་འོངས་དུས་སུ་རྟོག་གེ་ཐ་སྙད་མཁན རང་ཆེ་
འབྱིན་ཅིང་གཏེར་ལ་རྩོད་ན་ཡངཿ སྙིགས་མའི་ཆོས་བྱེད་ཕལ་ཆེར་གཏེར་གྱིས་
འདྲེན༔ ཟབ་ལ་ཁ་ཚང་མ་སྒྲིབ་མཐའ་རྒྱས་ཤིང༔ གདམས་པ་སྣ་རེས་གང་
ཟག་གྲོལ་བར་ངེས༔ དེ་བས་ལས་སད་སྐལ་ལྡན་སྦྱངས་པ་ཅན༔ འཆི་བ་དྲན་ན་
གཏེར་ཆོས་ཉམས་སུ་ལོངསཿ ཚེ་གཅིག་ཐར་ལམ་ཐོབ་པོ་རྗེས་འཇུག་རྣམས༔
སྙིགས་དུས་གཏེར་ལ་མོས་པའི་སྐལ་ལྡན་རྣམས༔ དེང་སང་གུ་རུའི་ཞལ་མཐོང་
སྨོན་ལམ་བཏབས༔ ཐམས་ཅད་ལས་ཅན་ཡིན་པས་དགའ་བ་སྒོམས༔ ཞེས་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
དང༌། ཨོ་རྒྱན་ཆེན་པོས། སྙིགས་མའི་དུས་སུ་བསྟན་མཐའ་གཏེར་གྱིས་སྐྱོང
ཞེས་སོགས་བཀའ་གཏེར་གཉིས་སུ་གསུངས་པ་ལྟར། ཟབ་མོའི་ཆོས་གཏེར་
རྣམས་ནི་རྒྱལ་དབང་ཨོ་རྒྱན་ཆེན་པོས་མ་འོངས་སྙིགས་མ་ལྔ་བདོའི་འགྲོ་བ་
རྣམས་འདུལ་བའི་ཕྱིར་དུ་གཏེར་སྟོན་སྤྲུལ་སྐུ་ཉིད་རྗེས་སུ་བཟུངས་ཏེ་སྨིན་
གྲོལ་གྱི་གདམས་པ་མ་ལུས་པའི་བཀའ་གཏད་རིག་སྟོང་གཉུག་མའི་དབྱིངས་སུ་
སྨོན་ལམ་གྱི་གཏད་རྒྱ་མཛད་པའི་ཟབ་ཆོས་བརྒྱུད་པ་དྲུག་ལྡན་གྱི་དབང་གི་
ཆུ་བོ་མ་ནུབ་པ། འཆི་མེད་མཚོར་འཁྲུངས་རྒྱལ་བའི་ཐུགས་ཀྱི་ཡང་བཅུད།
རིག་འཛིན་མཁའ་འགྲོ་འབུམ་གྱི་སྙིང་ཁྲག་གི་དྭངས་མ། བྱིན་རླབས་ཀྱི་ཚན་
ཁ་མ་ཉམས་ཤིང་མདོ་སྔགས་ཆོས་ཚུལ་རྒྱ་མཚོའི་ཟབ་གནད་འདུས་པ། གྲོལ་
བ་བཞི་ལྡན་གྱི་ཕྲིན་ལས་རྨད་དུ་བྱུང་བས་དུས་ངན་སྙིགས་མར་འདུལ་མདོའི་
བསྟན་པ་མི་བཞུགས་པའི་གནས་རྣམས་སུ་ཡང་ཟབ་མོ་གཏེར་གྱི་བསྟན་པ་
མི་ནུབ་དར་ཞིང་རྒྱས་ཏེ་འགྲོ་བ་གདུལ་དཀའ་བ་མཐའ་དག་སྒྲོལ་བར་མཛད་
པ་ཆོས་ཉིད་ཡིན་པ་ལྟར། སྐབས་འདིར་ཡང་། མུ་ཏིག་བཙད་པོའི་སྤྲུལ་པའི་
རོལ་གར་བ༔ ཐང་སྟོང་རྗེས་བཟུང་ཕྲིན་ལས་གླིང་བཞིར་ཁྱབ༔ དབང་མདོག་
ཐུགས་གཏེར་བཅུ་གསུམ་བཀའ་བབས་པཿ ཆོས་དབྱིངས་རྡོ་རྗེའི་ཞབས་ལ་
གསོལ་བ་འདེབས༔ ཞེས་གསུངས་པ་ལྟར། ལྷ་སྲས་མུ་ཏིག་བཙད་པོའི་སྐུ་
ཡི་སྤྲུལ་བ། མཁར་ཆེན་གྲུབ་པའི་རྒྱལ་མོའི་གསུང་གི་སྤྲུལ་བ། རྒྱལ་དབང་ཨོ་
རྒྱན་ཆེན་པོའི་ཐུགས་ཀྱི་སྤྲུལ་བ་སྟེ་སྙིགས་དུས་བསྟན་འགྲོའི་སྤྱི་དཔལ་ཆེན་
པོ་༧དཔལ་ཨོ་རྒྱན་ཕྲིན་ལས་གླིང་པའི་ཟབ་གཏེར་མགོན་པོ་ཚེ་མཐའ་ཡས་པ་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་དཔེ་སྐྲུན་གསལ་བཤད།
དང༌། ཨོ་རྒྱན་ཆེན་པོ། རྟ་མགྲིན། མཚོ་རྒྱལ། རིགས་བྱེད་མ། ལྷ་ཆེན་གྱི་སྒྲུབ་
པ་སོགས་ཐུགས་ཀྱི་གཏེར་ཁ་བཅུ་གསུམ་དང་། བདེ་གཤེགས་སྒྲུབ་པ་བཀའ་
བརྒྱད་དང་། གུ་རུ་དྲག་པོའི་ཆོས་སྐོར། ཚིག་བདུན་ལས་ཚོགས་སོགས་སྒྲུབ་
ཐབས་ཀྱི་སྐོར་དང་། ཟབ་ལམ་རྫོགས་པ་ཆེན་པོ་ཆོས་དྲུག་སོགས་ཁྲིད་ཡིག་
གི་སྐོར། རྫོགས་རིམ་རླུང་གི་འཕྲུལ་འཁོར་སོགས་རྩ་རླུང་གི་སྐོར་བཅས་རྡོ་རྗེ་
ལྷ་མོ་བཅུ་དྲུག་གི་མཚོན་དོན་པོད་བཅུ་དྲུག་དང་། གཞན་ཡང་གནས་ཡུལ་ཉེར་
བཞིའི་ལུང་བྱང་ལས། རྡོའི་སྦས་ཡུལ་ཟླ་གམ་སུམ་བརྩེགས་དརཿ ཡུལ་ཉེར་བཞིའི་
བཀོད་པ་ཡོངས་སུ་རྫོགསཿ མ་མཁའ་འགྲོ་བྱེ་བ་འདུ་བའི་གནསཿ དཔལ་པདྨ་
འོད་དང་ཁྱད་མ་མཆིསཿ མགོན་གུ་རུ་ཡབ་ཡུམ་སྤྲུལ་བའི་གརཿ མཚན་ཨ་བྷུ་
ཏཱ་རེ་ཐབས་ཤེས་ཟུངཿ ལས་སྨོན་ལམ་མཉམ་དུ་ཁེལ་ནུས་ན༔ གཏེར་གསར་
རྙིང་གི་བསྟན་པ་ཕྱོགས་བཅུར་སྤེལཿ ཞེས་གསུངས་པ་ལྟར། གནུབས་ཆེན་ནམ་
མཁའ་སྙིང་པོའི་སྐུ་ཡི་སྤྲུལ་པ། མཁར་ཆེན་ཛྙཱ་ན་སཱ་རའི་གསུང་གི་སྤྲུལ་པ།
རྒྱལ་དབང་པདྨ་ཀ་རའི་ཐུགས་ཀྱི་སྤྲུལ་པ། ཁྲག་འཐུང་བདུད་འཇོམས་རྡོ་རྗེའི་
རིགས་སྲས་ཀུན་མཁྱེན་དངོས་སྣང་དྲི་མེད་འོད་ཟེར་དང་། གཞི་ཆེན་ནམ་སྤྲུལ་
འོད་གསལ་རིག་པའི་རྡོ་རྗེ། ཨ་པཾ་གཏེར་ཆེན་རིན་པོ་ཆེའི་ཕྲིན་ལས་སྤྲུལ་པ་
གསུམ་གཅིག་བསྡུས་ཀྱི་ཡང་སྲིད་དེ་མ་ཐག་པ་གདོད་མའི་མགོན་པོ་མི་ཡི་ཤ་
ཚུགས་སུ་བྱོན་པ་དུས་བབ་སྤྲུལ་པའི་གཏེར་ཆེན་མཚན་བརྗོད་པར་དཀའ་བ་
དོན་གྱི་སླད་དུ་མཚན་ནས་སྨོས་ན༧དཔལ་ཨོ་རྒྱན་ནམ་མཁའ་གླིང་པའམ་ནམ་
སྤྲུལ་རིན་པོ་ཆེ་འཇིགས་མེད་ཕུན་ཚོགས་དང་། བདུད་འཇོམས་རིན་པོ་ཆེ་འཇིགས་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
བྲལ་ཡེ་ཤེས་རྡོ་རྗེའི་གཏེར་ལུང་ལས། རྒྱལ་ཡུམ་ཕག་མོ་མཚོ་རྒྱལ་ཟུང་གི་སྤྲུལ
མདོ་ཁམས་ཌཱཀྐི་སུ་ཁའི་མཚན་འཆང་བ༔ གང་གི་ཡང་སྤྲུལ་སྔགས་སྐྱེས་ཏཱ་
རེ་ཡི༔ མཛད་ཕྲིན་འཕགས་བོད་ཙི་ནའི་ཕྱོགས་རྒྱས་ནསཿ འབྲེལ་ཚད་མཁའ་
སྤྱོད་ཞིང་དུ་འདྲེན་པར་འགྱུར༔ ཞེས་དང་། ཆོས་རྗེ་ཡིད་བཞིན་ནོར་བུས།
སྐུ་གསུམ་རྒྱལ་བའི་ཡུམ་གཅིག་མཁའ་སྤྱོད་མ། །ཞིང་འདིའི་འགྲོ་ངོར་མི་
མོའི་ཚུལ་བཟུང་ནས། །དཔག་ཡས་ཕན་བདེའི་སྒོ་འཕར་འབྱེད་པའི་གཉེན། །
ཏཱ་རེ་དེ་ཝཱིའི་ཞབས་ལ་གསོལ་བ་འདེབས། །ཞེས་གསུངས་པ་ལྟར་དབྱིངས་
ཡུམ་ཀུན་ཏུ་བཟང་མོ་སླར་ཡང་མི་མོའི་ཚུལ་འཆང་༧ཏཱ་རེ་བདེ་ཆེན་རྒྱལ་མོ་
ཟུང་གི་ཟབ་གཏེར་ཟླ་གམ་ཀློང་དགུ་སོགས་མོས་སྤྱོད་ནས་བཅུ་གསུམ་རྡོ་རྗེ་
འཛིན་པའི་བར་གྱི་ས་ཡི་མཚོན་དོན་ལྟར་པོད་བཅུ་བཞི་བཅས་རྗེ་གང་གི་རིགས་
དང་ཆོས་བརྒྱུད་འཛིན་པའི་རྒྱལ་ཚབ་དམ་པ་གཞི་སྤྲུལ་རིན་པོ་ཆེ་ལྷག་བསམ་
རྣམ་དག་གིས་སྤར་དུ་སྐྲུན་པའི་ཡོན་སྦྱར། སྐུ་ཚེ་ཧྲིལ་པོའི་ཉེ་གནས་བླ་མ་
དགེ་ལེགས་ཉི་མས་མ་ཕྱིའི་ཤོག་སེར་ཉར་ཚགས་ཀྱི་གྲོགས་ལྡན་བྱས། ཐུགས་
ཀྱི་སྲས་མཆོག་དམ་པ་ཟབ་གཏེར་ཕྲིན་ལས་ཀྱི་བྱེད་པོ་དབང་ཆེན་པདྨ་གསུང་
གི་བབ་ངན་ལམ་རྒྱལ་བ་མཆོག་དབྱངས་ཀྱི་སྤྲུལ་བའི་ཟློས་གར་མཆོག་སྤྲུལ་
རིན་པོ་ཆེ་མཚོ་བྱུང་བཞད་པ་རྡོ་རྗེས་མ་ཕྱི་ཞུ་དག་སོགས་རྩོམ་སྒྲིག་གི་ཐུགས་
འགན་ཡོངས་རྫོགས་བཞེས་པ་བཅས་ཀྱི་བཀའ་དྲིན་ལ་བརྟེན། ཟབ་གཏེར་
གྱི་པོད་འདི་དག་སྤར་དུ་བསྐྲུན་ཏེ་སྐལ་བ་བཟང་པོའི་གདུལ་བྱ་རྣམས་ཀྱི་སྤྱན་
ལམ་དུ་ཕུལ་བ་ལགས།



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་དཔེ་སྐྲུན་གསལ་བཤད།
སྨྲས་པ།
རིང་བརྒྱུད་བཀའ་ཡི་དྭངས་བསིལ་བདུད་རྩིའི་མཚོར། །
ཉེ་བརྒྱུད་ཟབ་གཏེར་ཙིནྟ་མ་ཎིའི་དཔྱ། །
གཅིག་ཏུ་ཟླུམ་པ་ཕན་བདེའི་ཟ་མ་ཏོག །
དེང་འདིར་སྙིགས་མའི་གདུང་སེལ་སྨན་དུ་བསྐྲུན། །
འདིར་འབད་རྣམ་དཀར་དགེ་བའི་འོད་སྣང་གིས། །
ཟབ་གཏེར་བསྟན་པའི་པད་ཚལ་རབ་རྒྱས་ཏེ། །
སྐྱེ་དགུ་རྫོགས་ལྡན་གསར་བའི་དྲི་བསུང་གིས། །
འཚོ་བའི་མཐུན་འགྱུར་ལྷ་དང་བླ་མས་མཛོད། །
ཞེས་སྐྱབས་རྗེ་བླ་མ་ཡབ་ཡུམ་གྱི་བཀའ་འབངས་རྨོངས་བརྟུལ་སྙོམ་ལུས་པ་པདྨ་འོད་གསལ་
མཐའ་ཡས་ཀྱིས་རབ་རྒྱན་ཆུ་འབྲུག་ཟླ་བ་གཉིས་པའི་ཚེས་བཅུར་བྲིས་པ་མངྒ་ལཾ།
མཐའ་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པའི་དཀར་ཆག
དཀར་ཆག་
ཨོཾ་སྭ་སྟི། འདིར་རྒྱལ་དབང་ཨོ་རྒྱན་ཆེན་པོ་པདྨ་ཡབ་ཡུམ་གྱི་གསང་གསུམ་
ལྷུན་གྲུབ་ཀྱི་སྒྱུ་འཕྲུལ་ཁྱབ་བདག་གཏེར་ཆེན་བླ་མ་འཇའ་ལུས་པ་མཚན་བརྗོད་
པར་དཀའ་བ་དོན་གྱི་སླད་དུ་མཚན་ནས་སྨོས་ན་༧དཔལ་ཨོ་རྒྱན་འཇིགས་མེད་
ནམ་མཁའ་གླིང་པ་རིན་པོ་ཆེ་དང་༧སྔགས་སྐྱེས་མཁའ་འགྲོ་རིན་པོ་ཆེ་ཏཱ་རེ་བདེ་
ཆེན་ལྷ་མོ་ཟུང་གི་ཟབ་གཏེར་ནམ་མཁའ་མཛོད་ཀྱི་ཆོས་སྡེ་འགའ་ཕྱོགས་གཅིག་
ཏུ་བསྡེབས་པ་ལས། དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ་སྟེ་
ཏཔོད་ལ། །
གླིང་སེང་ཆེན་ནོར་བུ་དགྲ་འདུལ་དང་འཇང་གཡུ་ལྷའི་རྟོགས་བརྗོད་དཔའ་
བོའི་གད་རྒྱང་ལས་ཨ་ཁྱུང་ཀེ་རུའི་རྒྱལ་ཁབ་ཆོས་ལ་བཀོད་ཚུལ་གྱི་རྣམ་ཐར་
བསྡུས་པ་ངོ་མཚར་ལྷ་ཡི་རོལ་མོ།་་་་
འཇང་སྲས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས།་་་་་་་༡༡༡
ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུ།་་་་་་་་་་་་་་་་༡༥༩
འཁྲབ་གཞུང་གི་བཀྲ་ཤིས་སྨོན་ཚིག་་་་་་
བཅས་ཁྱོན་ལྡེབ་གྲངས་༡༨༦དང་ཚན་གྲངས་༤ བཅས་བཞུགས་པའོ། །
་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་་
་་་་་༡༨༣



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཆོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
ཅེས་སྔོན་བྱོན་གཏེན་ཆེན་དུ་མས་རྡོ་རྗེས་ལུང་གིས་བསྔགས་པའི་དཔལ་སྙན་
ལུང་ཐེག་ཆེན་ཆོས་འཁོར་གླིང་ནས་གདུང་སྲས་གཞི་སྤྲུལ་རིན་པོ་ཆེ་ལྷག་བསམ་
རྣམ་དག་སོགས་ཀྱིས་ཟབ་གཏེར་འདི་ཉིད་མི་ཟད་ཆོས་སྐུའི་རང་བསྲེལ་གཅིག་
ལས་དུ་མར་འཕྲུལ་སླད་གསུང་པོད་གློག་སྤར་གྱི་ཕྱི་མོའི་མཐུན་རྐྱེན་བཅས་
ལེགས་པར་སྦྱར་ཏེ་རྒྱལ་བའི་བསྟན་པ་སྤྱི་དང་། བྱེ་བྲག་གསང་ཆེན་རྡོ་རྗེ་ཐེག་
པའི་བསྟན་པ་རིན་པོ་ཆེ་དར་ཞིང་རྒྱས་ལ་རིས་མེད་བསྟན་འཛིན་ཡོངས་ཀྱི་
ཐུགས་བཞེད་གེགས་མེད་འགྲུབ་པ་དང་། མཁའ་ཁྱབ་སེམས་ཅན་མ་ལུས་པ་
རྫོགས་བྱང་ཐོབ་པའི་ཐུགས་བསྐྱེད་བླ་མེད་དང་བཅས་སླར་ཡང་རབ་རྒྱན་ཆུ་
འབྲུག་ལོའི་ཟླ་ཚེས་བཟང་པོ་ལ་རྟེན་འབྱུང་རྣམ་པར་དགེ་བའི་དཔལ་དང་ཆབ་
གཅིག་སྤེལ་བས་ཟབ་གཏེར་ཆོས་ཀྱི་སྣང་བས་ས་གསུམ་ཡོངས་སུ་ཁྱབ་པའི་
རྒྱུར་གྱུར་ཅིག དགེའོ།། །། །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར། །
ཀཾ གླིང་སེང་ཆེན་ནོར་བུ་དགྲ་འདུལ་དང་འཇང་གཡུ་ལྷའི་
རྟོགས་བརྗོད་དཔའ་བོའི་གད་རྒྱང་ལསཿ ཨ་ཁྱུང་
ཀེ་རུའི་རྒྱལ་ཁབ་ཆོས་ལ་བཀོད་ཚུལ་གྱི་
རྣམ་ཐར་བསྡུས་པ་ངོ་མཚར་ལྷ་ཡི་
རོལ་མོ་ཞེས་བྱ་བ་
བཞུགས་སོ
Falls 58
ཨེ་མ་ཧོ༔
དྲི་མེད་མདངས་ལྡན་ཨོ་རྒྱན་སིདྡྷའི་མཚོར༔
རང་བྱུང་པདྨ་ལས་འཁྲུངས་སྤྲུལ་པའི་སྐུ
བདུད་དང་དམ་སྲིའི་རུ་འཛིངས་གཞོམ་མཛད་པའི
ཨོ་རྒྱན་སྣང་སྲིད་ཟིལ་གནོན་གཙུག་ན་རྒྱལ
སྙིགས་མའི་རྒྱལ་བསྟན་རིན་ཆེན་རྒྱས་མཛད་པའི
བསྟན་འཛིན་ཚོགས་དང་དགེ་འདུན་སྡེ་རྣམས་ལ༔
སྣ་ཚོགས་བར་ཆད་རྩོམ་པའི་མི་བསྲུན་
ཀེ་རུའི་བདུད་དཔུང་བཏུལ་བའི་རྣམ་ཐར་བྲི
ཞེས་སྐྱབས་གཅིག་བླ་མ་ཨོ་རྒྱན་རྡོ་རྗེ་འཆང་ལཿ དད་པ་དང་གུས་པས་
1



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
གསོལ་བ་མང་དུ་བཏབ་པ་ནམཚན་འཛིན་འཁྲུལ་བའི་རྟོག་ཚོགས་ཐམས་
ཅད་དབྱིངས་སུ་དག་ནས་གཉུག་མ་ཡེ་ཤེས་ཆེན་པོའི་རང་མདངས་དམིགས་
མེད་བློ་འདས་ཀྱི་ངང་མངོན་དུ་གྱུར་ནས་དག་པ་ཉམས་ཀྱི་སྣང་ངོར་འགག་མེད་
ཤར་ཆའི་རི་མོ་འདི་ཡིག་རིས་སུ་བཀོད་པ་ནི ༢༢༢ རབ་མྱོས་ལྕགས་
རྟ་ལོའི་ཟླ་དང་པོའི་ཚེས་བཅོ་ལྔའི་ཐོ་རེངས་ལ་ནམ་མཁའ་འཇའ་སྤྲིན་གྱི་
གུར་ཁང་གི་དབུས་ནས་མ་ནེ་ནེ་བདེ་ཆེན་རྒྱལ་མོ་སྐུ་མདོག་དམར་ལ་སྤྱན་
གསུམ་ལྡན་པ་གཡས་པས་ཐོད་པའི་ཌ་མ་རུ་དང༔ གཡོན་པས་གྲི་གུག་དཀུར་
བརྟེན་པ་རིན་པོ་ཆེའི་རྒྱན་སྣ་ཚོགས་ཀྱིས་བརྒྱན་པ་ཞིག་གིས་སེང་ཆེན་ནོར་
བུ་དགྲ་འདུལ་ལ་ལུང་བསྟན་གྱི་བརྡ་ཚིག་རྡོ་རྗེའི་སྒྲ་དབྱངས་འདི་འཁྲོལ་ལོ༔
གླུ་ཨ་ལ་ཀ་དག་སྤྲོས་བྲལ་གླུ
མ་ཐ་ལ་ལྷུན་གྲུབ་འོད་གསལ་ངག
དོན་ཀ་ལྷུན་ཟུང་འཇུག་གླུ་འདི་ལེན
སྙིང་མི་ཤིགས་ཙིཏྟའི་གཞལ་ཡས་ནས
མགོན་ཨོ་རྒྱན་པདྨ་རྒྱལ་པོ་མཁྱེན
བརྡ་རྡོ་རྗེའི་ཚིག་དོན་མ་ལུས་པ༔
དོན་གེགས་མེད་བདེ་བླག་འགྲུབ་པར་མཛོད༔
ས་འདི་ཡི་ས་ངོ་མ་ཤེས་ན
མཁར་ཕོ་བྲང་སེ་འབྲུག་སྟག་རྩེ་རེད
སྨན་ང་འདྲ་ང་ངོ་མ་ཤེས་ན



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ང་བདེ་ཆེན་པད་མོ་ཡོ་གི་ཡིན
ཚུར་གསོན་དང་བདུད་སྡེའི་གཤེད་པོ་མཆོག
མགོན་སེང་ཆེན་ནོར་བུ་དགྲ་འདུལ་ལགསཿ
དེང་བཀྲ་ཤིས་ལྷ་ཡི་ཉི་མ་ལ
བསང་གསེར་སྐྱེམས་བདུད་རྩིའི་མཆོད་སྤྲིན་ཕུལ
གྲོགས་ལྷ་ཀླུ་གཉན་ལ་འབོད་སྐུལ་ཞུསཿ
ད་མི་འགྱང་ཀེ་རུ་སྲིན་པོའི་ཡུལ།
ལས་སྨོན་ལོག་ཨ་ཟན་མི་བཞི་དང
བདུད་དམ་སྲིན་མོ་མཆེད་བཞི་དེ
དུས་མྱུར་ག་ཐབས་དང་མངོན་སྤྱོད་ཀྱིས
གདུལ་མ་ཐུབ་གླིང་དཀར་བསྟན་པ་དང༔
ཆོས་སངས་རྒྱས་བསྟན་པ་རྨང་མེད་བཟོ༔
ལྷོ་འཛམ་གླིང་ཕོངས་པའི་ཉེན་ཡོད་པས
དེ་འདུལ་བའི་སྨོན་ལམ་མཐུ་གྲུབ་པ༔
སྨན་ནེའུ་ཆུང་མཁའ་འགྲོའི་ལུང་བསྟན་བཞིན
དུས་མ་བུལ་མ་འགྱང་ཕེབས་རན་ཡིན
ཤར་དུང་བྲག་གཡུ་རི་གནམ་རྫོང་ནས
ཆོས་ཟབ་བཅུད་རིན་ཆེན་བརྡ་སྒྲོམ་མཛོད༔
འཇང་དཔའ་བོ་གཡུ་ལྷ་ཐོག་འགྱུར་གྱིས༔



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ལུང་ཇི་བཞིན་ལེན་པའི་དུས་སུ་བབ༔
གླུ་གོ་ན་ཐུགས་ཀྱི་དཔལ་བེར་སྟིམས
དོན་མ་གོ་ཚིག་ལ་ཡང་ཟློས་མེདཿ
གླིང་སེང་ཆེན་སྐྱེས་བུའི་ཐུགས་ལ་ཞོག
ཅེས་གསུངས་ནས་མི་སྣང་བར་ཡལ་སོངཿ དེའི་ནུབ་མོ་གླིང་ཚོ་དྲག་ལྷ་
སྡེ་དཀར་བོའི་ནང༔ སྨན་ནེའུ་ཆུང་ལུ་གུའི་ཚར་ཡག་དེའི་རྨི་ལམ་འོད་གསལ་
གྱི་སྣང་ཆ་ལ་ལྷ་བུ་དུང་ཟླ་འབུམ་པ་ནོར་བུའི་གཙུག་རྒྱན་གྱི་འཁྲུལ་མེད་རྡོ་
རྗེའི་ལུང་བྱང་འདི་སྤྲད་དོ༔
ཨེ་ཨ་ཡ་དཀར་ཕྱོགས་དབུ་འཕང་མཐོ
ཨེ་ལ་ལ་ནག་ཕྱོགས་རྩད་ནས་གཅོད
ང་འོང་བ་ལྷོ་ནུབ་དཔལ་རི་ནས།
མགོན་ཨོ་རྒྱན་པདྨ་མས་མངགས་པ་ཡིན༔
ངོ་ཤེས་སམ་ནེའུ་ཆུང་གཡུ་སྒྲོན་ལགས
ང་ལྷ་བུ་དུང་ཟླ་འབུམ་པ་ཡིན
ད་མ་གཟིམས་བཞེངས་ལ་མཆོད་པ་ཕུལ
མ་ཌཱཀྐིའི་ཚོགས་མཆོད་དགའ་སྟོན་གྱིས
ཚེས་འདི་ཡི་ཡང་ཚེས་བཅུ་གསུམ་ལ
གླིང་ལྷ་སྲས་དགྲ་ལྷ་རྩེ་རྒྱལ་གཅིག
བློན་འདན་སྲས་གཡུ་འོད་འབུམ་མེ་གཉིས



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར། །
འཇང་དཔའ་བོ་གཡུ་ལྷ་ཐོག་འགྱུར་གསུམ
གདོང་མ་བཞིའི་དཔོན་པོ་ཁྲོ་ཐུང་བཞིས
ཤར་ལྷོ་ནུབ་ཀེ་རུའི་ཡུལ་གླིང་དུ
ལྕགས་ཁྲོ་ཞུན་ངར་མའི་མཁར་རྫོང་གི
བདུད་སྨོན་ལོག་ཨ་ཟན་མི་བཞི་ད
རྐྱེན་དམ་སྲི་སྲིན་པོ་མཆེད་བཞི་དེས
སྐྱེ་ཚེ་རབས་མང་པོར་ལོག་སྨོན་བཏབ
ཆོས་མདོ་སྔགས་བསྟན་པའི་རྒྱལ་མཚན་བསྙིལཿ
མགོན་བསྟན་འཛིན་དུང་ཟླ་གཟའ་ཡིས་བཅོམ
གླིང་དཀར་པོའི་བསྟན་པ་སྨག་ལ་བཙུདཿ
ལས་མི་སྲིད་བྱ་བ་སྣ་དགུ་བརྩམས
དེ་བཞག་ན་བསྟན་འགྲོའི་བདེ་སྐྱིད་གཞོམ
དེ་མ་ཐུལ་སངས་རྒྱས་བསྟན་མི་དར
དེ་འདུལ་བའི་དུས་ལ་ད་ལོ་བབཿ
རྗེ་སེང་ཆེན་ནོར་བུ་དགྲ་འདུལ་དང༔
གླིང་དཔའ་བོའི་སྐྱེས་བུ་རྣམ་བཞི་ལ
འཁོར་རུ་འདྲེན་དམག་གིས་ལེགས་བསྐོར་ནས
ལྷོ་ཨ་འཛོམ་གསེར་གྱི་དགའ་འཁྱིལ་ཐང
མཉམ་འཛོམས་ཚེ་རིམ་བཞིན་ལུང་བསྟན་འོང



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ད་རྟེན་འབྲེལ་གནད་ལ་ལེགས་ཁེལ་ན
གླིང་དཀར་པོར་ཆག་འཆུགས་སྤུ་ཙམ་མེད
བདུད་དམ་སྲི་མངོན་སྤྱོད་ཤུགས་ཀྱིས་སྒྲོལ
ཆོས་སངས་རྒྱས་བསྟན་པ་མཐའ་ནས་རྒྱས
ལས་འབྲེལ་ཚད་མཁའ་སྤྱོད་ཞིང་དུ་འདྲེན
དོན་གོའམ་ཌཱཀྐི་གཡུ་སྒྲོན་ལགས
ཞེས་གསུངས་ནས་འོད་ལམ་ལམ་མི་སྣང་བར་ཡལ་སོང ཉི་མ་དེ་ཡི་
ཕྱིར་ནང་གླིང་སེང་ཆེན་རྒྱལ་པོས་གླིང་དཀར་པོའི་དཔའ་བརྟུལ་དུང་སྨན་ལྷ་
དམག་མ་ལུས་པ་ཐམས་ཅད་རྨ་དེལ་ཡག་སྟག་ཐང་ཁྲ་མོ་ལ་འཛོམ་དགོས་
པའི་ཆ་དང་བང་ཆེན་བརྫངས་ནས་རྒྱལ་བློན་ཀུན་འདུས་ཏེ་གླིང་དཔའ་བརྟུལ་
རྣམས་ཀྱིས་གསེར་དངུལ་རིན་པོ་ཆེ་རིགས་སྣ་ཚོགས་དང་དར་དཀར་པོའི་
འཇལ་དར་ཕན་ཚུན་ཕུལ་རེས་བྱས་ནསཿ རང་རང་གི་གྲལ་ཐོབ་ཀྱི་གདན་
ལ་བཞུགསཿ དེ་ནས་འཛམ་གླིང་མི་ཡི་ཉི་མ་དེས་ལྷ་ཡི་ལུང་བསྟན་བྱུང་ཚུལ་
གྱི་གླུ་འདི་གསུངས་སོ།
གླུ་ཨ་ལ་གླུ་ཡི་ལེན་ལུགས་རེད
མ་ཐ་ལ་ངག་གི་འགུགས་ལུགས་རེད
སྐྱབས་བསླུ་མེད་དཀོན་མཆོག་རྣམ་གསུམ་མཁྱེན
ཐུགས་བརྩེ་བའི་ངང་ནས་བདག་ལ་གཟིགས༔
ས་འདི་འདྲའི་ས་ངོ་མ་ཤེས་ན



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
རྨ་དེལ་ཡག་སྟག་ཐང་ཁྲ་མོ་རེད
མི་ང་འདྲའི་ང་ངོ་མ་ཤེས་ན༔
རྗེ་སེང་ཆེན་ནོར་བུ་དགྲ་འདུལ་ཡིན
དེང་གསོན་དང་དཔའ་བརྟུལ་སྡེ་ཚོགས་རྣམས
ངའི་མདང་སུམ་ཉམས་ཀྱི་སྣང་ཆ་ལ
མ་ཌཀྐི་བདེ་ཆེན་རྒྱལ་མོ་དེས
བརྡ་ལུང་ཚིག་འདྲ་མ་འདི་འདྲ་བྱུང
ད་མི་རིང་ཤར་ལྷོ་ཀེ་རུའི་ཡུལ
ཆོས་སངས་རྒྱས་བསྟན་པར་སྨྲ་ཕབ་པའི
བདུད་དངོས་སྐྱེས་ཨ་ཟན་མི་བཞི་དང
མཐའི་མི་སྲིན་དམ་སྲི་མཆེད་བཞི་དེ
ད་མྱུར་དུ་འདུལ་བའི་དུས་ལ་བབཿ
དེ་འདུལ་ཚུལ་ནེའུ་ཆུང་ལུང་བསྟན་བཞིན
དོན་མ་འགྱང་འདུལ་བའི་སྟ་གོན་མཛོད༔
བདུད་མི་སྲིན་ཕོ་མོ་བརྒྱད་བཏུལ་ན
ཡུལ་ཀེ་རུའི་རྒྱལ་ཁབ་ཆོས་ལ་འཛུད
བོད་གངས་ཅན་རྒྱལ་བསྟན་མི་ནུབ་རྒྱས
དོན་དེ་ཚོ་གླིང་རེས་ཐུགས་ལ་ཞོག
གླུ་གོ་ན་བྱ་བའི་དོན་ཐོན་མཛོད༔



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
མ་གོ་གླུ་ལ་ཡང་ཟློས་མེད
ཞེས་གསུངས་ཚེ འབྲུག་མོ་བསམ་འགྲུབ་སྒྲོལ་མ་དངཿ ནེའུ་ཆུང་གཡུ་
ཡི་སྒྲོལ་ མགར་བའཟ་ཆོས་ཀྱི་སྒྲོལ་མཿ འཇང་བཟའ་ཁྲི་དཀར་སྒྲོལ་མ
མོན་བཟའ་མེ་ཏོག་སྒྲོལ་མ་བཅས་དུང་སྨན་མཁའ་འགྲོ་སྡེ་ལྔས་སྐུ་ལ་གོས་
རིན་ཐང་དང་བྲལ་བའི་ན་བཟའ་དང་རིན་པོ་ཆེའི་རྒྱན་ཆས་སྣ་ཚོགས་གསོལ་
ནས་སྐྱེ་དགུའི་བློ་ཡིད་དབང་མེད་དུ་འཕྲོག་པའི་མཛེས་འཛུམ་བདེ་བ་ཆེན་
པོའི་ཉམས་འགྱུར་དང་ལྡན་བཞིན་དུ་གདན་ལས་བཞེངས་ཏེ་གསེར་དངུལ་
གཟི་མཆོང་སོགས་ནོར་བུའི་རིགས་སྣ་ཚོགས་དང་འོད་ལྔའི་མདངས་ལྡན་གྱི་
དར་སྣ་ཚོགས་རྒྱ་གར་ནག་དང་བོད་ཀྱི་ཇ་ཆང་སོགས་གསོལ་སྟོན་ཕུན་སུམ་
ཚོགས་པ་དྲངས་ཤིངཿ དེའི་ནང་ནས་སྨན་ནེའུ་ཆུང་གཡུ་ཡི་སྒྲོལ་མ་དེས་གླུ་
འདི་ལྟར་གསུངས་སོ༔
ཨོཾ་ན་མོ་ཨཱརྱ་ཏཱ་རེ་ཡ༔
གླུ་ཨ་ལ་གླུ་ཡི་ལེན་ལུགས་རེད
མ་ཨ་ལ་ངག་གི་འགུགས་ལུགས་རེད
གནས་གཡུ་ལོ་བཀོད་པའི་ཞིང་ཁམས་ནསཿ
མ་སེང་ལྡེང་ནགས་ཀྱི་སྒྲོལ་མ་ལཿ
འཁོར་མ་ཚོགས་མཁའ་འགྲོ་བྱེ་བས་བསྐོར༔
ཨ་སེར་མོའི་བསམ་དོན་འགྲུབ་པར་མཛོད༔
ས་འདི་འདྲའི་ས་ངོ་མ་ཤེས་ན༔
8



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར། །
གནས་གླིང་ཡུལ་དག་པའི་ཞིང་ཁམས་ནས༔
འདུ་ར་སྟག་ཐང་ཁྲ་མོ་རེད
སྨན་ང་འདྲ་ང་ངོ་མ་ཤེས་ན
མ་རྗེ་བཙུན་ཨཱརྱ་ཏཱ་རེ་མ།
མིའི་གཟུགས་འཛིན་ནེའུ་ཆུང་གཡུ་སྒྲོན་ཡིན
ངའི་གཡས་བཞུགས་སེང་ལྕམ་འབྲུག་མོ་དང
གཡོན་བཞུགས་མགར་བཟའ་ཆོས་སྒྲོན་སོགས
སྨན་རིགས་ལྔའི་གྲངས་ལྡན་ངེད་ཅག་རྣམས
གླིང་སྐྱེས་བུའི་ཐུགས་བཞེད་སྒྲུབ་མི་ཡིན
རྗེ་འཛམ་གླིང་སེང་ཆེན་རྒྱལ་པོ་དང
གླིང་ཚོ་དྲུག་ལྷ་སྡེ་དཀར་པོ་ལགསཿ
ངའི་མདང་སུམ་རྨི་ལམ་འོད་གསལ་ངོར
གནས་ཟ་བྱེད་རྔ་ཡབ་དཔལ་རི་ནས༔
ཕ་པད་མས་མངགས་པའི་ཕོ་ཉ་ལ
ལྷ་དུང་ཟླ་ནོར་བུའི་གཙུག་རྒྱན་གྱིས
བརྡ་ལུང་ཚིག་རྡོ་རྗེའི་ཚིག་འདི་བསྒྲགས
ཚེས་འདི་ཡི་ཡང་ཚེས་བཅུ་གསུམ་ལ
རྗེ་འཛམ་གླིང་མི་ཡི་ཉི་མ་དང
གདོང་ལྷ་སྲས་དགྲ་ལྷ་རྩེ་རྒྱལ་དང༔



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
འཇང་དཔའ་བོ་གཡུ་ལྷ་ཐོག་རྒོད་རྩལ
བློན་འདན་སྲས་གཡུ་འོད་འབུམ་མེ་དང
གདོང་མ་བཞིའི་ཁྲོ་ཐུང་རྒྱལ་པོ་ལྔརཿ
འཁོར་རུ་འདྲེན་འབུམ་གྱིས་བསྐོར་བྱས་ནས
ལྷོ་ཨ་འཛོམ་གསེར་གྱི་དགའ་ཐང་དུ
མཉམ་འཛོམས་ནས་ལྷ་བསང་མཆོད་པ་གྱིས
ལྷ་གོང་མའི་རིམ་བཞིན་ལུང་བསྟན་འོང
མཐའི་ཀེ་རུའི་ཡུལ་ཁམས་ཁ་ཞེང་ཆེ༔
བདུད་སྨོན་ལོག་ཕོ་མོ་དཔའ་རྩལ་རྒོད
དུས་མྱུར་བར་མངོན་སྤྱོད་མ་མཛད་ན
བོད་འཛམ་གླིང་བདེ་སྐྱིད་སྡུག་ལ་སྦྱོར
བོད་གངས་ཅན་བསྟན་པ་ནུབ་ལ་ཉེ༔
ཞེས་གསུངས་ནས་ལུང་ཚིག་དེ་འདྲ་བྱུང
ངེད་རིགས་ལྔའི་དཔའ་མོས་བློ་གཅིག་ཏུ
ནེའུ་ཆུང་ང་ཡིས་ཞུ་བ་འབུལ
ཡུལ་ཀེ་རུ་འཕྲུལ་གྱི་རྒྱལ་ཁམས་དེར༔
སྟོབས་རྫུ་འཕྲུལ་མངའ་ཐང་ལོངས་སྤྱོད་ཆེ
དེའི་རྒྱལ་པོ་གཡུ་འབྲུག་སྟོབས་ལྡན་དེ༔
ཐུགས་དགོངས་པ་དམ་པའི་ཆོས་ལ་དཀརཿ
10



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
སྔོན་སྨོན་ལམ་འཛམ་གླིང་སྐྱེས་བུར་ཡོད
ལྷ་འཇམ་དཔལ་མགོན་པོས་རྗེས་བཟུང་ཡང
བློན་མ་རུངས་ཕོ་མོ་དབང་བཙན་པས༔
ཆོས་རྒྱལ་ཁྲིམས་འཛིན་པའི་མངའ་ཐང་བྲལ
དུག་ཧ་ལ་མུན་ཆུ་དྭངས་མེད་དྲངས
སྐུའི་རྩ་ཁམས་དབང་ལྔའི་གསལ་མདངས་ནུབ༔
རྗེ་དེ་ཡི་སྲས་མོ་མཚན་ལྡན་མཆོག
མ་དབྱངས་ཅན་འོད་གསལ་སྒྲོལ་མ་དེས
ཉིན་མཚན་ཀུན་མཆོག་གསུམ་པད་འབྱུང་ལ
གསོལ་འདེབས་དང་ཐུགས་བསྐྱེད་རྣམ་པར་དག
ཁྱེད་དཔའ་ཐུལ་ཨ་འཛོམ་གསེར་ཐང་དེར
ལེགས་འཛོམས་ཚེ་བླ་བྱ་ཁྲུང་ཁྲུང་ལ
ཡུལ་ཀེ་རུའི་བདེ་སྡུག་ཞུ་སྙམ་ཡོད
བཙན་ཁ་ཤྭ་གོང་ཡག་མདའ་རྩལ་རྒོད
ཨ་སྐྱ་དཔའ་བོ་ཤེད་སྟོབས་ཆེ
བདུད་ཨ་རུང་མེ་འབར་བློ་རྒྱ་ཆེ
བྱང་སྤྲིན་ནག་ལྕགས་རྒོད་གྲི་ཁ་
ཤར་འདོད་ལྡན་ཡིད་འཕྲོག་བྱ་གདོང་ཅན༔
ལྷོ་རྔམ་ལྡན་སྡང་བའི་ཀ་སྒྲོན་མ༔
11



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ནུབ་གསེར་གཤོག་ཁེངས་ལྡན་སྒྲ་སྒྲ་བརྒྱ་མ
བྱང་མུན་ནག་ཕག་གདོང་གཟི་འབར་མ༔
མོ་འདི་བཞིས་བསྟན་ལ་བར་ཆད་རྩོམ
དེ་འདུལ་བའི་འདུལ་ལུགས་འདི་ལྟར་འདུག
ཡུལ་ཀེ་རུའི་ལྕགས་མོ་གནམ་རྫོང་གི
ཤར་དུག་ཐང་ཨ་ལུང་སེར་པོའི་དབུས༔
གླིང་ལྷ་དམག་བཞུགས་པའི་སྒར་དེ་ཐོབ
གནས་འདི་འདུལ་བའི་དངོས་གཉེན་མཆོག
འཇང་དཔའ་བོ་གཡུ་ལྷ་ཐོག་འགྱུར་ཡིན
བཙན་ཁ་ཤྭ་གོང་ཡག་རྐྱེན་པོ་དང་
བདུད་ཨ་རུང་མེ་འབར་དཔའ་བོ་གཉིས
འཇང་གཡུ་ལྷས་རལ་གྲིས་ངར་ལ་དྲོངསཿ
ནུབ་ཨ་སྐྱ་དཔའ་བོ་ཁྲོམ་རྒྱལ་དེ
གདོང་ལྷ་སྲས་དགྲ་ལྷས་རལ་གྲིས་སྒྲོལ
བྱང་སྤྲིན་ནག་ལྕགས་རྒོད་བཙན་པོ་དེ
བློན་འདན་སྲས་འབུམ་མེས་མདའ་ཡིས་སོད༔
ཤར་འདོད་ལྡན་ཡིད་འཕྲོག་བྱ་གདོང་མ༔
དེ་མ་འོངས་བསྟན་པ་ཉམས་དམའི་ཚེ༔
གོས་དུར་སྨྲིག་བསྟན་ལ་ལྷག་པར་གཤེ



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
དེ་འདུལ་མི་ཨ་ཁུ་ཁྲོ་ཐུང་དང
བློན་འདན་སྲས་གཡུ་འོད་འབུམ་མེ་ཡིན
ལྷོ་རྔམ་ལྡན་སྡང་མིག་ཁྲོ་ཞལ་དང་
ནུབ་གསེར་གཤོག་ཁེངས་ལྡན་སྒྲ་བརྒྱ་མ
དེ་འདུལ་བའི་གཉེན་པོ་གཡུ་ལྷ་མཆོག
བྱང་མུན་ནག་ཕག་གདོང་གཟི་འབར་མ༔
སྲས་དགྲ་ལྷས་རལ་གྲིས་ངར་ལ་དྲོངས༔
དུས་སྙིགས་མའི་བསམ་སྦྱོར་ལོག་པའི་རྐྱེན
བདུད་འདི་ཀུན་བསྒྲལ་ལ་དཀའ་ཙམ་འདུག
རྒྱུ་དུག་གསུམ་གདོན་གྱིས་སྤྲུལ་པ་དེ༔
ལྷ་རིགས་གསུམ་མ་གཏོགས་འདུལ་སྐལ་མེད
ཚེས་ཉེར་དགུའི་དྲག་པོའི་འཕྲོད་སྦྱོར་ལ
བདུད་འདི་ཀུན་མིང་མེད་བྱེད་དགོས་པའི
དེ་འགྱང་ན་རེ་ཞིག་འདུལ་དཀའ་བས༔
ངེད་དུང་སྨན་མཁའ་འགྲོ་སྡེ་ལྔ་ཡིསཿ
གནས་ལྷ་རི་པདྨ་འབུམ་རྫོང་དུ༔
མ་ལས་བཞིའི་མཁའ་འགྲོ་སྒྲུབ་ལ་བརྩོན
གླིང་བླ་མ་རྣམས་དང་དཔའ་བོ་རྣམས
སྔགས་བསྐྱེད་རྫོགས་ཟབ་མོའི་སྐུ་རིམ་སྒྲུབས
13



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
སྐྱེ་དམན་ང་བུད་མེད་རིགས་སྐྱེས་རྐྱེན
གཏམ་ཡར་ཞུ་ཞུ་འོས་མ་ཡིན་ཡང
ངའི་བསམ་པ་དམ་པའི་ཆོས་ལ་དཀར
ལྷའི་ལུང་བསྟན་གབ་ཚིག་མ་བཀྲོལ་ན
མ་མཁའ་འགྲོས་བཀའ་ཆད་ཨེ་བྱུང་དོགས
གླིང་སྐྱེས་བུས་བཀའ་བཀྱོན་ཨེ་འབྱུང་བསམ
འདན་ལྷ་སྲས་རྟེན་འབྲེལ་འཆུགས་ལ་དོགས
དཔའ་གཡུ་ལྷའི་ཐུགས་བཞེད་ཨེ་འགྲུབ་བསམ
དོན་དེ་ཕྱིར་སྙིང་ནས་ཞུ་བ་འདི༔
གླུ་འཁྲུལ་བ་སོང་ན་མཐོལ་ལོ་བཤགས༔
ངག་འཆལ་བ་སོང་ན་བཟོད་པར་བཞེས
གླིང་རྒྱལ་བློན་ཐུགས་ལ་དེ་ལྟར་ཞོག
ཅེས་གསུངས་ནས་འཇང་ཕུག་གཡུ་ལྷ་ཐོག་འགྱུར་འབོད་མིར་གོ་ཆོད་དཔའ་
གཡུ་སྟག་རྒྱལ་ལ་ཡི་གེ་བསྐུར་ནས་ཚེས་བཅུ་ལ་གླིང་ལྷ་ཐང་པད་མའི་དགའ་
ཚལ་དུ་འཛོམ་དགོས་གསུངས་ནས་ཆ་འཕྲིན་བཏངཿ དེ་ནས་འཇང་ཡུལ་ཞེ་
ཐང་ཕྱུག་མོ་ན་འཇང་མཁར་གཡུ་རི་འབུམ་རྫོང་ནང་དུ་འཇང་གཡུ་ལྷས་ཆོས་
ཉིད་བློ་བྲལ་ཆེན་པོའི་ངང་ལ་མཉམ་པར་བཞག་ཡོད་ཚེ་བཙུན་མོ་བརྒྱུད་དེ་སེང་
ཆེན་གྱི་གསུང་ཕྲིན་རྣམས་ཞུསཿ འཇང་གཡུ་ལྷ་དཔའ་བོ་མཆོག་གིས་སེང་
ཆེན་གྱི་བཀའ་བཞིན་དུ་དམག་ལ་འགྲོ་གསུངས་ཏེ་ཕྱི་ཉིན་འཇང་བློན་བསམ་
14



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར། །
དོན་ཀུན་འགྲུབ་གཙོས་དམག་སྟོང་གསུམ་ཁྲིད་དེ་གླིང་ལྷ་ཐང་པདྨའི་དགའ་
ཚལ་དུ་སླེབས་སྐབས་སེང་ཆེན་ནོར་བུ་དགྲ་འདུལ་གྱི་གཙོས་ལྷ་སྲས་དགྲ་
ལྷ་རྩེ་རྒྱལ་དང་འདན་སྲས་གཡུ་འོད་འབུམ་མེ༔ སྤྱི་དཔོན་ཁྲོ་ཐུང་རྒྱལ་པོ་
སོགས་ཀྱིས་རང་རང་གི་ལས་དམག་སུམ་སྟོང་རེ་ཁྲིད་དེ་ཐམས་ཅད་མཉམ་དུ་
འཛོམསཿ གླིང་གི་མ་སྲུ་མོ་སྨན་དང་དཔའ་ཐུལ་སྡེ་ཚོགས་ཀུན་ཆིབས་སྐྱེལ་
དང་ལྟད་མོ་རུ་འདུས་ཤིང་རྗེ་སེང་ཆེན་རིན་པོ་ཆེ་དང་འཇང་གཡུ་ལྷ་དཔོན་
བློན་ཐུགས་དགོངས་གཅིག་འདྲེས་ཀྱི་ངང་ནས་ཕན་ཚུན་མཇལ་དར་དང་
མཚམས་རྟགས་གནསཿ དེ་ནས་སེང་ཆེན་རིན་པོ་ཆེས་ཀེ་རུར་ཕེབས་དགོས་
ཚུལ་གྱི་གསུང་གླེང་ཞིབ་རྒྱས་མཛད་ཅིངཿ ཐེངས་འདིར་ཀེ་རུའི་རྫོང་ཕབ་པ་དང
ཟབ་མོའི་ཆོས་གཏེར་གདན་དྲངས་པ་སོགས་སྔ་ཕྱི་ཐམས་ཅད་ལ་ཞལ་བཀོད་
འཇང་གཡུ་ལྷ་ཁྱེད་ཀྱིས་མཛད་དགོས་པས་དེ་ལུགས་ཀྱིས་ཞལ་བཀོད་གནང་
དགོས་གསུངས༔ དེ་ནས་ཚེས་གཅིག་གི་སྔ་དྲོའི་ཉི་ཤར་དང་མཉམ་དུ་འཇང་
ཕྲུག་གཡུ་ལྷ་ཐོག་འགྱུར་དེས་དམག་འགྲོ་ཚུལ་སོགས་སྒར་བཀོད་ཀྱི་གླུ་འདི་
བླངས་སོ
གླུ་ཨ་ལ་གླུ་ཡི་ལེན་ལུགས་རེད
མ་ཐ་ལ་ངག་གི་འགུགས་ལུགས་རེད
ཨོ༔ ཀ་དག་སྤྲོས་བྲལ་ཆོས་ཀྱི་སྐུ༔
ཨཱཿ རང་བཞིན་མ་འགགས་ལོངས་སྤྱོད་རྫོགས
ཧཱུྃ༔ སྣ་ཚོགས་ཐུགས་རྗེ་སྤྲུལ་པའི་སྐུ
15



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
དོན་སྐུ་གསུམ་དབྱེར་མེད་བླ་མར་འདུད
ས་འདི་འདྲའི་ས་ངོ་མ་ཤེས་ན།
གླིང་རྒྱལ་བློན་བསམ་དོན་འགྲུབ་པའི་གནསཿ
སྐྱིད་ལྷ་ཐང་པདྨའི་དགའ་ཚལ་རེདཿ
མི་ང་འདྲ་ང་ངོ་མ་ཤེས་ན
སྔོན་རྒྱ་གར་གྲུབ་ཆེན་བརྒྱད་ཅུའི་ནང
དཔལ་ནག་པོ་སྤྱོད་དང་ཀུ་ཀུ་པ
བདུད་ནག་ཕྱོགས་འདུལ་ལ་སྤྲུལ་པ་ཡིན
དཔལ་གསང་བདག་ཕྱག་ན་རྡོ་རྗེ་དང
མགོན་ཨོ་རྒྱན་པད་མའི་ཐུགས་སྲས་ཡིན༔
ང་སྐྱེས་པ་འཇང་གི་ཡུལ་དུ་སྐྱེས
སྨོན་ལམ་དཀར་པོ་གླིང་ལ་ཐེབས
འཇང་ཡུལ་མཚར་ར་སྨུག་པོ་ནས
ཡང་བཙན་ནམ་མཁའ་ཁྱུང་རྫོང་ནས
གཡུ་འབྲུག་ཟིལ་པའི་ཡང་རྫོང་གི
ཡང་ཐོག་གཟི་ཁྲིའི་ནང་བཅུད་ལ
འཇང་དཔའ་བོ་གཡུ་ལྷ་ཐོག་འགྱུར་ཡིན
ངའི་ལུས་ལ་གྱོན་པའི་གོ་ཁྲབ་ཀྱང༔
ལྷ་ཨོ་རྒྱན་པདྨའི་གཏེར་མ་ཡིན
16



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
གོས་རྨ་འབྲུག་གསེར་གྱི་རིས་ཅན་སྟེང
གཡུ་ཁྲབ་སྔོན་མོ་འཇིགས་མེད་གྱོན།
རྒྱབ་དར་སྟག་སེང་ཁ་སྤྲོད་ཅན༔
དར་གོས་ཚེ་མདུད་འོད་འཕྲོ་མཛེསཿ
མགོ་གཡུ་རྨོག་ནམ་མཁའ་འོད་ལྡན་ལ
དར་འཕུ་སྐུ་གསུམ་རང་ཆས་རྫོགས
འོད་ལྔ་ལྡན་རྨ་བྱའི་སྒྲོ་མདངས་མཛེསཿ
རྐང་སག་ལྷམ་གསེར་གྱི་པ་ཊ་ཅན༔
དེར་པདྨ་རཱ་གའི་ཞྭ་ཆབ་སྒྲོགས
གཡས་སྟག་དོང་ལྷ་ཤོག་འབྲུག་སྡེའི་ནང
མདའ་ཉག་ཕྲན་ཁྲག་འཐུང་སུམ་ཅུ་དང
གཡོན་གཟིག་ཤུབས་ཤ་ཟན་སྟག་ཚང་ལ
ལྕགས་གཞུ་ནག་པོའི་མགུལ་ཤེས་བཏགས
ཤུབས་ཁྲ་རིན་ཆེན་བང་མཛོད་ནང
གྲི་གུ་ཟི་ནམ་མཁའ་སྐྱ་རེངས་བཏགས
རྒྱབ་རིན་ཆེན་ཁམས་གསུམ་ཟིལ་གནོན་ལཿ
དཔའ་དགྲ་ལྷའི་དར་ཆེན་གསེར་རིས་མཛེསཿ
མདུང་སྐྱ་རེངས་གནམ་ལྕགས་དགྲ་འཇོམས་ལ
མདུང་དར་སྔོན་སྣང་སྲིད་དབང་སྡུད་ཕྱར༔
17



s
དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཞགས་པ་ཁམས་གསུམ་རང་འགུགས་དང
རྟ་ལྕག་འཕྲུལ་གྱི་རྡོ་རྗེ་ཕྱརཿ
རྟ་ཅང་ཤེས་གནམ་ཡག་གོང་སྔོན་ལ
གཡུ་སྟན་བཀྲ་ཤིས་མིག་མང་དང
གཡུ་སྒྲ་ཡིད་བཞིན་དབང་རྒྱལ་བསྟད
གློ་ལེན་འབྲུག་སེང་གསེར་ཁྲ་ཅན༔
གོང་ཐག་སྲིན་པོ་ཟིལ་གནོན་དང
ཡོབ་ཆེན་ཆུ་སྲིན་རང་བྱོན་ཅན
གཡུ་སྲབ་འདོད་དོན་ཀུན་འགྲུབ་རྣམསཿ
འཇང་ས་འདམ་རྒྱལ་པོའི་ཕ་ནོར་ཡིན
ཀླུ་དུང་སྐྱོང་འབུམ་པའི་གཏེར་རྫས་ཡིན
མགོན་ཨོ་རྒྱན་པད་མས་གཏད་པ་ཡིན
བདུད་ནག་པོ་འདུལ་བའི་མཐུན་རྐྱེན་ཡིན
ངས་རང་བསྟོད་མིན་དེ་འདྲ་མ་ཡིན
དེ་ནས་གླིང་དཀར་ལྷ་དམག་རྣམས
དགྲ་ཕར་འགྲོ་སྔོན་མ་གཡུ་ལྷས་བྱེད༔
ཚུར་འོང་རྗེས་མ་གཡུ་ལྷས་བྱེད
སྐུ་ཆས་མདུང་མོ་འཛིན་མི་ཡིན
དཔའ་ཐུལ་བློན་ཆེན་བརྒྱད་ཅུ་ལཿ
18



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
འགྲོ་འདུག་སྒར་འཀོད་གཡུ་ལྷས་བྱེད
གླིང་འདིར་བཞུགས་རུ་ཤོག་གསུམ་ཙམ་བྱེད
རུ་དང་པོའི་དམག་དཔོན་ང་རང་བྱེད༔
རུ་གཉིས་པའི་དམག་དཔོན་འདན་སྲས་བཞུགས
རུ་གསུམ་པའི་དམག་དཔོན་དགྲ་ལྷ་བཞུགས
དེ་མིན་གྱི་དཔའ་ཐུལ་ཐམས་ཅད་ཀྱང
རྗེ་སེང་ཆེན་མཆོག་དང་མཉམ་དུ་བྱོན༔
གླིང་དཀར་དཔོན་བློན་ལས་དམག་ཀུན༔
མི་བརྒྱ་ཁ་སེམས་མཐུན་ནི་དགོས
རྟ་བརྒྱ་སྲབ་མདའ་གཅིག་ལེ་དགོས
འགྲོ་དུས་ཆུ་བོ་འབབ་འདྲ་དགོས
འདུག་དུས་མཚོ་མོ་འཁྱིལ་འདྲ་དགོས
གཅིག་ཏུ་ལྷ་ཡི་ལུང་བསྟན་ཡིན།
གཉིས་སུ་བསྟན་འགྲོའི་སྤྱི་དོན་ཡིན༔
ལྷོ་ཨ་འཛོམས་གསེར་གྱི་དགའ་འཁྱིལ་ཐང
གླིང་དཀར་པོས་སྒར་གཞི་འཛིན་རྒྱུ་ཡིན
ཡུལ་ཀེ་རུ་ཆོས་ལ་བསྒྱུར་རྒྱུ་དང
བདུད་སྨོན་ལོག་རྨང་མེད་བྱེད་རྒྱུ་ཡིན
གླུ་གོ་ན་རྣ་བའི་བདུད་རྩི་ཡིན
19



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
མ་གོ་གླུ་ལ་འགྲེལ་བ་མེད།
གླིང་འདིར་བཞུགས་ཐུགས་ལ་དེ་ལྟར་ཞོག
ཅེས་གསུངས་སོ༔ དེ་ནས་བླ་མ་རྣམས་དང་མ་སྲུ་མོ་སྨན་ཚོགས་ཀྱིས་
ཆིབས་སྐྱེལ་གླུ་ཞུས་བྱས་པའི་ཚུལ་མང་དུ་ཡོད་ཀྱང་འདིར་རེ་ཞིག་བཏང་སྙོམས་
སུ་བཞག དེ་ནས་སྒར་གཤར་དེ་ཚེས་བཅུ་གསུམ་གྱི་ཉིན་ཨ་འཛོམ་གསེར་
གྱི་དགའ་འཁྱིལ་ཐང་དུ་སླེབས་ནས་སྒར་བརྒྱབ་སྟེ་བཞུགས་སོ༔ ནུབ་མོར་ཀེ་
རུ་པད་མ་འབུམ་རྫོང་གཟིམ་ཤག་མཐོང་གསལ་འོད་ལྡན་ནང་དུ་སྲས་མོ་
དབྱངས་ཅན་འོད་གསལ་སྒྲོན་མ་གཟིམས་ཡོད་ཚེ་ནམ་མཁའ་འཇའ་ཡི་གུར་
ཁང་ནས་འཇང་གཡུ་ལྷའི་སྲུང་མ་ཌཀྐི་རྒོད་ལྕམ་དཀར་མོ་དེས་ལུང་བསྟན་གྱི་
གླུ་འདི་གསུངས་སོ
གླུ་ཨ་ལ་གླུ་ཡི་ལེན་ལུགས་རེད
ཐ་ལ་ངག་གི་འགུགས་ལུགས་རེད
ལྷ་རིགས་གཅིག་པདྨ་འབྱུང་གནས་མཁྱེན
ས་འདི་ནི་ཀེ་རུའི་ཡུལ་ལྗོངས་ལ
མཁར་འདི་པདྨ་འབུམ་རྫོང་ཟེར
སྨན་ང་ནི་རྒོད་ལྕམ་དཀར་མོ་ཡིན
འཇང་གཡུ་ལྷས་མཆོད་པའི་སྲུང་མ་ཡིན
ད་མ་ཉལ་ལོངས་ལ་མཆོད་པ་ཕུལ
གླིང་སེང་ཆེན་དགྲ་ལྷ་འདན་སྲས་དང
20



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
དཔོན་ཁྲོ་ཐུང་དང་ནི་གཡུ་ལྷ་སོགསཿ
གླིང་དཔའ་བོའི་ལྷ་དམག་ཐམས་ཅད་ཀུན༔
ཨ་འཛོམ་གསེར་གྱི་དགའ་ཐང་དུ
ཡུལ་ཀེ་རུ་ཆོས་ལ་བསྒྱུར་ཕྱིར་དང
བདུད་མ་རུངས་བསྒྲལ་འདྲེན་བྱེད་ཕྱིར་བྱོན༔
དབྱངས་ཅན་འོད་གསལ་སྒྲོན་མ་དེས
བླ་བྱ་ཁྲུང་ཁྲུང་སྤུན་གསུམ་ལཿ
ཡུལ་ཀེ་རུ་ཆོས་ལ་བསྒྱུར་དགོས་པའི
གསུང་འཕྲིན་ཏཾ་བུའི་སྒྲ་དབྱངས་དེ
གླིང་རྒྱལ་བློན་ཕྱག་ཏུ་འཕྲོད་ངེས་གྱིས
གླུ་གོ་ན་སྙན་གྱི་བུ་གར་འཆོངས
མ་གོའི་གླུ་ལ་འགྲེལ་བ་མེད
ཅེས་གསུངས་ནས་མི་སྣང་བར་ཡལ་སོང སྲས་མོ་གཉིད་སད་རྗེས་ས་
དང་པོ་རབ་དགའ་ཐོབ་པ་ལྟ་བུའི་དགའ་སྤྲོའི་ངང་ནས་མཆོག་གསུམ་ལ་མཆོད་
པ་དང་བསང་དང་སྐྱེམས་ཕུད་ཕུལ་ནསཿ བླ་བྱ་ཁྲུང་ཁྲུང་གསུམ་ལ་ཡི་གེ་འདི་
བསྐུར་རོ
ཨོ་བཀྲ་ཤིས་ཕྱོགས་ལས་རྣམ་རྒྱལ་ཤོག
སྐྱབས་མཆོག་གསུམ་ཐུགས་རྗེས་འབྲལ་མེད་སྐྱོངས
ཡུལ་ཀེ་རུའི་ཡུལ་ལྗོངས་ཕྱུག་མོ་ན༔
21



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཡབ་རྒྱལ་བོ་གཡུ་འབྲུག་སྟོབས་ལྡན་གྱི༔
ང་སྲས་མོ་དབྱངས་ཅན་འོད་གསལ་སྒྲོན
གླིང་དཀར་པོར་སྨོན་ལམ་མཉམ་དུ་ཐེབས
ལྷ་གོང་མས་མངགས་ནས་འདི་རུ་ཕེབས
གླིང་རྒྱལ་བློན་དཔའ་ཐུལ་སྡེ་ཚོགས་དང
དགོས་འཇང་སྲས་གཡུ་ལྷ་ཐོག་འགྱུར་ལགསཿ
སྔོན་དག་ཞིང་ཀེ་རུའི་ལྷ་ལུང་དེར
དུས་དེང་སང་བདུད་ཀྱི་མུན་པ་འཐིབས
ཕ་རྒྱལ་པོ་མུན་ཆུ་དུག་གིས་བསྙུངས
བློན་ཆོས་ལ་དཀར་ཀུན་ས་མཐར་སྤྲུགས༔
བདུད་སྨོན་ལོགས་ཕོ་མོ་མགོ་འཕང་མཐོ
ཡུལ་སྡེ་འབངས་བྱ་སྤྱོད་ལོག་ལམ་བསྒྱུར
ཆོས་སྒོམ་སྒྲུབ་ཉིན་མོའི་སྐར་མ་ཙམ
ང་བུ་མོའི་སེམས་རྩ་ཆུ་ལས་གྲང
སྐྱབས་བསླུ་མེད་བླ་མར་གསོལ་བ་བཏབ
རྗེ་སེང་ཆེན་སྐྱེས་བུར་འཕྲིན་ལས་བཅོལ
གྲོགས་གཡུ་ལྷ་དཔའ་བོའི་ཨེ་དགོངས་སྙམ
གནས་འདི་རུ་བྱོན་པ་བཀའ་དྲིན་ཆེ
ད་མུན་གླིང་ཉི་མ་ཤར་རན་འདུག



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ཟླ་འདི་ཡི་དུས་ཚེས་བཅུ་དགུ་ལ།
བདུད་ཕོ་མོའི་བླ་སྲོག་ཐིག་ལེའི་བཅུད༔
ཤར་བླ་མཚོ་ཁྲག་ཞག་གཡོན་འཁྱིལ་དུ༔
ཀླུ་དུག་སྦྲུལ་མགོ་དགུ་མ་སོད་ན
ལས་སྨོན་ལོག་འདུལ་བའི་སྐལ་པ་མེད
དེ་འདུལ་མི་དཔའ་བོ་གཡུ་ལྷ་ཡིན
མདའ་ཉག་ཕྲན་རལ་གྲིའི་ངར་ལ་དྲོངས༔
དེ་ཐུལ་ན་བདུད་དཔུང་རྩད་ནས་གཅོད
དོན་དེ་ཚོ་ཐུགས་ཀྱི་དཔལ་བེར་འཆོངས
ཞེས་གསུངས་པའི་འཕྲིན་ཡིག་དེ་ལྷ་བྱ་ཁྲུང་ཁྲུང་གསུམ་གྱིས་ཨ་འཛོམ་
གསེར་ཐང་དུ་བཞུགས་པའི་འཇང་སྲས་ཕྱག་ཏུ་ཕུལ་ནས་བྱ་དེ་ཚོར་དགྱེས་པའི་
མཐུན་རྫས་སྣ་ཚོགས་ཀྱིས་བརྔན་ཞིང་བྱ་རྣམས་སླར་ཡང་རང་རང་གི་ཕྱོགས་
སུ་འཕུར་སོང་ངོ༔ དེའི་ནུབ་མོར་ཀེ་རུ་སྲིན་པོའི་ཡུལ་ནས་ཤར་འདོད་ལྡན་ཡིད་
འཕྲོག་བྱ་གདོང་ཅན་དེ་ལ་བདུད་དབང་ཕྱུག་ཆེན་མོའི་ལུང་བསྟན་འདི་ལྟར་
བྱུང་ངོ༔
གླུ་ཐ་ཏྲ་མ་ཏྲ་ཧ་ཧོ་ཡཾ༔
བདུད་ནག་པོའི་དབུ་འཕང་རྒྱལ་གྱུར་ཅིག
ས་འདི་ཚོ་སྲིན་མཁར་ལྕགས་ཀྱི་རྫོང
མི་ང་ནི་དགའ་རབ་དབང་ཕྱུག་ཡིན
23



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ངའི་བུ་མོ་འདོད་ལྡན་ཡིད་འཕྲོག་མ༔
ད་སྐྱིད་པོ་ཉལ་ཁོམ་མི་གདའ་ལོ༔
གླིང་ད་ཕྲུག་ཨ་བྲ་ཁ་སེར་དང
འཇང་བླ་བཙོང་གཡུ་ལྷ་ཐོག་འགྱུར་སོགས
གླིང་དཔའ་ཐུལ་ལས་དམག་ཐམས་ཅད་དེ
གནས་ཨ་འཛོམ་ཐང་ལ་སླེབས་ཚར་བས
སང་ནངས་མོ་ཉི་མའི་རྩེ་ཤར་ལཿ
ལྷོ་ཀེ་རུའི་ཡུལ་ལ་འོང་ཆས་གདལཿ
བཙན་ཁ་ཤྭ་གོང་ཡག་གཙོ་བྱས་པའི
བློན་ཆེ་དྲག་དཔའ་རྩལ་སྟོབས་ནུས་བསྐྱེད༔
ཕྱི་སྡེ་པས་མ་གོ་ལྐོག་གཏམ་ལ
རྗེ་གཡུ་འབྲུག་སྟོབས་ལྡན་རྒྱལ་པོ་དང
དེའི་སྲས་མོ་དབྱངས་ཅན་སྒྲོན་མ་སོགས
བློན་ཆོས་ལ་དགའ་བའི་རིགས་ཀུན་ལ
སྐབས་སྨྲས་ན་ཕན་མེད་གནོད་ཚབས་ཆེ
བློན་ཆོས་ལ་དགའ་བ་འགའ་ཡོད་ན
ད་མྱུར་དུ་ཁྲིམས་ཀྱི་ལས་ལ་སྦྱོར།
བརྡ་གསང་ཚིག་ནང་མི་འགའ་ལ་སྨོས༔
མཚོན་རྣོན་པོ་སོ་བདར་དུག་ཆུ་ལུད
24



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར། །
རྟ་མགྱོགས་པ་རྩལ་ཤུགས་འགྲོས་ཁ་སྡེབས
གླུ་གོ་ན་སྙིང་གི་བཅུད་དུ་ཟུངས༔
མ་གོ་གླུ་ལ་འབྲེལ་བ་མེད
ཅེས་གསུངས་ཤིང་དེའི་མཚན་མོ་ནས་ཆ་དང་བང་ཆེན་བརྫངས་ཏེ་
བདུད་བློན་ཕོ་མོ་ཀུན་ལ་གོ་བར་བྱསཿ ཐམས་ཅད་ལ་ཞེ་སྡང་མེ་ལྟར་འབརཿ
ང་རྒྱལ་རླུང་ལྟར་འཚུབས་ནས་གླིང་དམག་ལ་རྒོལ་བའི་གྲ་བསྒྲིགས་སོ༔ དེ་
ནས་འཇང་སྲས་དཔའ་བོ་གཡུ་ལྷ་དེ་སེང་ཆེན་གྱི་མདུན་དུ་བྱོན་ནས་ཀེ་རུའི་
བླ་མཚོ་ཁྲག་ཞག་གཡོན་འཁྱིལ་གྱི་ནང་ནས་བདུད་བློན་ཕོ་མོ་བརྒྱད་ཀྱི་བླ་
སྦྲུལ་རེག་ཕུང་མགོ་དགུ་བཏུལ་དགོས་ཚུལ་གྱི་གསུང་གླེང་མཛདཿ སེང་ཆེན་
གྱིས་ཚེ་མདུད་དཀར་པོ་མི་ཤིགས་བཀྲ་ཤིས་མདུད་བརྒྱ་ཅན་གཡུ་ལྷ་ལ་གནང་
སཿ འཇང་དཔའ་བོ་གཡུ་ལྷ་ཐོག་འགྱུར་རིན་པོ་ཆེ་ལགས ད་རེབ་ཀེ་གླིང་
གཡུལ་འཁྲུགས་ཀྱི་ལས་རྩོམ་པའི་ཐོག་མ་ཡིན་ཕྱིར་རྟེན་འབྲེལ་གྱི་གནད་
འགག་ལྡན་པས་ཐུལ་བར་མཛོད་ཅིག་གསུངསཿ དེ་ནས་འཇང་ཕྲུག་གཡུ་
ལྷ་ཐོག་འགྱུར་དེས་གཡུ་ཁྲབ་སྔོན་མོ་འཇིགས་མེད་གྱོན གཡུ་རྨོག་ནམ་
མཁའ་འོད་ལྡན་མནབསཿ འཁོར་གསུམ་ལུས་ལ་ཚར་བར་བྱསཿ རྟ་འདོ་
བ་གནམ་ཡག་གོང་སྔོན་ལ་སྒ་འཇོག་དང་སྟན་འཇོག་དུས་གཅིག་ཏུ་བྱས་ཏེ
མདའ་ཡལ་བ་བཞིན་དུ་ཀེ་རུའི་ཤ་ལ་རི་མཐོ་ནས་གཟིགས་ཚེ མཚོ་དམར་པོ་
ཁྲག་གི་རྦ་རླབས་དགུང་དུ་འཕྱུར་བ་ཞིག་གི་ནང་ནས་དུག་སྦྲུལ་རེག་ཕུང་
མགོ་དགུ་ལཿ དུག་གི་རླངས་པས་ས་གཞི་སྒྲིབ་པ ནད་རིགས་བཅོ་བརྒྱད་ཀྱི་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཆར་འབབ་པཿ མགོ་རེ་རེ་ལ་མིག་གསུམ་གསུམ་ཡོད་པཿ ངར་སྒྲས་འཇིག་
རྟེན་གྱི་ཁམས་ཀུན་ཤིག་ཤིག་གཡོ་བ་ཞིག་གི་ལུས་དཔག་ཚད་དགུ་ཙམ་མཚོ་
ནང་ནས་ཡར་ཕྱུང་བའི་ཚེ༔ འཇང་ཕུག་གཡུ་ལྷ་ཐོག་འགྱུར་གྱིས་ལྕགས་གཞུ་
ནག་པོ་མགུལ་ཤེས་ནང་ལྕགས་མདའ་ཁྲག་འཐུང་གློག་ལྕེ་ངར་མ་བཞག་ནས་
དཔའ་ངར་འགྱུར་བ་མེད་པའི་སྒོ་ནས་གླུ་འདི་བླངས་སོ༔
གླུ་ཨ་ལ་མེད་ན་ལེན་ལུགས་མེད
མ་ཐ་ལ་མེད་ན་འགུགས་ལུགས་མེད
གནས་ལྷོ་ནུབ་པདྨ་འོད་གླིང་ནས
ཕ་རྗེ་བཙུན་པདྨ་ཐོད་འཕྲེང་དངཿ
མ་མཁའ་འགྲོ་མཐིང་འོད་འབར་མ་མཁྱེན
རྐྱེན་མ་རིག་འཁྲུལ་འཁོར་ཞི་གྱུར་ཅིག
ཚུར་ཉོན་དང་བླ་སྤྲུལ་མགོ་དགུ་ལོ༔
གླིང་གེ་སར་རྒྱལ་པོའི་དཔུང་གྲོགས་སུ
ཆོས་མདོ་སྔགས་བསྟན་པའི་གཞི་མ་དང
བདུད་སྨོན་ལོག་གཞོམ་པའི་གཉེན་པོ་རུ
ལྷ་གོང་མས་མངགས་པའི་ཕོ་ཉ་བ
ང་འཇང་ཕུག་གཡུ་ལྷ་ཐོག་འགྱུར་ཡིན
ལྷ་ཨོ་རྒྱན་གྲུབ་པའི་དབང་པོ་དེས
རང་སེམས་སངས་རྒྱས་རང་ངོ་སྤྲད༔
26



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ལས་འབྲེལ་ཚད་རིག་འཛིན་སར་སྐྱེལ་བ
ལམ་གསང་བ་སྔགས་ཀྱི་ཁྱད་ཆོས་ཡིན་
ཁྱོད་ཀེ་རུའི་སྨོན་ལོག་བླ་སྦྲུལ་དེས
ལྷོ་འཛམ་གླིང་ནད་ཀྱི་ཆར་པ་ཕབ
ཆོས་སངས་རྒྱས་བསྟན་ལ་བར་ཆད་བརྩམས
མ་འགྲོ་ལ་ཐར་བའི་སྒོ་མོ་བཀག
ཁྱོད་མ་བཏུལ་རང་ཡུལ་ཕྱིར་མི་ལྡོག
ངའི་མདའ་མོ་ཁྲག་འཐུང་གློག་ལྕེ་འདི
སྦྲུལ་ནག་པོའི་ཙིཏྟའི་ངོས་ལ་འཕེན
རྐྱེན་འཛོམས་པ་རླུང་སེམས་འཁྲུལ་རྒྱ་གཏོར
བདུད་སྨོན་ལོག་ཕོ་མོ་བརྒྱད་པོ་ཡི༔
ཚེ་བསོད་ནམས་དྭངས་མ་རང་གིས་ལེན
སེམས་ཨ་འཐས་གཟུང་འཛིན་བག་ཆགས་སྦྱངས
ཡིད་རྣམ་ཤེས་དཔག་ཚད་སྐར་མདའ་བཞིན
དབྱིངས་ཀུན་ཏུ་བཟང་མོའི་དགོངས་ཀློང་བསྲེ༔
གླུ་གོ་ན་དད་དང་མོས་གུས་སྐྱེདཿ
དོན་མ་གོ་མངོན་སྤྱོད་ཤུགས་ཀྱིས་སྒྲོལ
ཞེས་གསུངས་ནས་མདའ་དེ་སྤྲིངས་ཚེ་དུག་སྦྲུལ་དེའི་སྙིང་དཀར་ནག་
གི་སྲོག་རྩ་བཅད་ཀྱངཿ ད་དུང་འབྲུག་སྒྲ་ལྡིར་བའི་ངར་སྒྲ་སྒྲོགས་བཞིན་དུ་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
གཡུ་ལྷའི་སྟེང་ནུར་འོང་ཚེ་གྲི་གུ་ཟི་ནམ་མཁའ་སྐྱ་རེངས་དེ་གཡུག་ཐེངས་
གཅིག་གིས་དུག་སྦྲུལ་གྱི་མགོ་བོ་དགུ་དེ་ཚལ་བར་གཤགས་ཤིང་རྣམ་ཤེས་
དག་པའི་ཞིང་དུ་འདྲེན་པར་མཛད་དོ༔ དེ་ནས་ཨ་ཁྱུང་ཀེ་རུ་སྲིན་གླིང་གི་ཤར་
བཙན་པོ་གོང་ཡག་རྐྱེན་པོ་དང་འདོད་ལྡན་ཡིད་འཕྲོག་བྱ་གདོང་ཅན་སོགས་ཀྱིས
སྲིན་ཐུལ་ལས་དམག་ཁྲི་བརྒྱད་འདུ་བར་བྱས་ནསཿ བཙན་པོ་གོང་ཡག་
རྐྱེན་པོ་དེས་འདི་སྐད་སྨྲས་སོ
ཨེ་ཨ་ཏྭཾ་ར་ཡ་ཏ་ཀེ་ཧོ
བདུད་མགོན་པོ་བཀྲག་མེད་ནག་པོ་མཁྱེན
མི་ང་ལ་ཐུགས་རྗེ་སྤྱན་གྱིས་གཟིགས
ས་འདི་འདྲའི་ས་ངོ་མ་ཤེས་ན།
གནས་ཨ་ཁྱུང་ཀེ་རུ་སྲིན་གླིང་གི
ཤར་དུག་ཐང་སྲིན་པོའི་དགའ་ཚལ་རེད
མི་ང་འདྲའི་ང་ངོ་མ་ཤེས་ན༔
བདུད་སེ་ཤིང་ནག་པོའི་དངོས་སྤྲུལ་ལཿ
ཕ་ནི་བཙན་ལ་མ་ནི་བདུད
བདུད་བཙན་བཤོས་པའི་དཔའ་བོ་མཆོག
བཙན་ཁ་ཤྭ་གོང་ཡག་རྐྱེན་པོ་ཡིན༔
དེང་འདིར་ཚོགས་སྲིན་ཐུལ་དཔའ་བོའི་དམག
སྙན་དར་ལུང་མ་གཡེངས་གླུ་ལ་གསོན༔
28



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར། །
ཤར་འདོད་ལྡན་ཡིད་འཕྲོག་བྱ་གདོང་ལཿ
བདུད་དགའ་རབ་དཔའ་བོས་ལུང་བསྟན་བཞིན༔
ད་སང་ཉིན་ཉི་མའི་སྔ་ཆ་ལཿ
ང་ཤར་བཙན་གོང་ཡག་རྐྱེན་པོ་དེ
བཙན་རྟ་རླུང་ནག་འཕུར་ཤེས་ལ
ཞོན་ནས་གླིང་ལ་འགྲོ་རྒྱུ་ཡིན
མ་ངན་བུ་ལ་སྐྲག་དོན་མེད
རྒོད་ངན་ཐོ་རུར་འཇིགས་དོན་མེད
རྒོད་པོའི་དཔའ་རྟགས་ང་ཡིས་ལེན
ངར་མའི་ངོ་ལེན་ང་ཡིས་བྱེདཿ
རྒྱལ་ཁ་ཀེ་རུས་ལོན་ངེས་བྱེད
གླིང་དཀར་ཡེ་མེད་ཐུབ་ངེས་བྱེད
ཁྱེད་རང་བདུད་བློན་ཕོ་མོ་ཡིས།
འབུམ་མེ་ཁྲབ་ཀྱི་རྒྱུན་ཐག་སྡོམས
རྨོག་ནག་དཔའ་བའི་འཕྲུ་ཐོ་ཚུགས
བློ་སེམས་གཅིག་སྒྲིལ་དཔའ་སྙིང་སྐྱེད
གླུ་གོ་ན་རྣ་བའི་བཅུད་ལ་དྲོངས༔
མ་གོ་གླུ་ལ་འགྲེལ་བ་མེད
ཅེས་ཟེར་ནས་བཙན་རྟ་རླུང་ནག་འཕུར་ཤེས་ལ་ཞོན་ཏེ་གློག་དམར་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
འཁྱུག་འཁྱུག ཐོག་སེར་ཁོལ་ཁོལ དུག་ཟེར་འཚུབ་འཚུབ་བྱས་ནས་ཨ་
འཛོམས་གཡུ་རི་གོང་མར་སླེབས་ཚེ གླིང་ལྷ་དམག་དཀར་པོའི་གཞི་དཀྱིལ་
ནས་འཇང་ཕུག་གཡུ་ལྷ་ཐོག་འགྱུར་དེ་འདོ་བ་གནམ་ཡག་གོང་སྔོན་ལ་ཆིབས་
ནས་གློག་ཞགས་འཁྱུག་བཞིན་དུ་ཕེབས་ཙ་ན༔ བཙན་ཁ་ཤྭ་གོང་ཡག་རྐྱེན་
པོ་དེའི་སེམས་ལ་དཔའ་ངར་འཁྲུགས དུག་མདའ་ལ་དུག་ཟེར་ཁོལ༔ ལྕགས་
གཞུ་ལས་མེ་རླུང་འཚུབ་བཞིན་དུ་འཇང་གཡུ་ལྷ་ལ་གླུ་འདི་སྐད་བླངས་སོ།།
ཨེ་ཨ་ཏྭཾ་ར་ཡ་ཏ་ཀེ་ཧོ
དགོངས་ཨ་སྔོན་སྤྲིན་གྱི་ཞལ་ཡས་ནས
བཙན་རྗེ་ཁྲོམ་འབར་ཐོག་དམར་མཁྱེན
གོང་ཡག་ང་ལ་སྡོངས་གྲོགས་མཛོད
ས་འདིའི་ས་ངོ་མ་ཤེས་ན
ཨ་འཛོམས་གཡུ་རི་གོང་མ་རེད
ང་འདྲ་ང་ངོ་མ་ཤེས་ན།
ཕ་བཙན་རྗེ་དུག་སྡོང་དམར་པོའི་བུ
དཔའ་རྐྱེན་པོ་གོང་ཡག་ཁ་ཤྭ་ཡིན
ཡུལ་ཀེ་རུས་དཔའ་བརྗིད་ས་ལ་འགྲན
ས་ཡང་བརྗིད་ཆེ་ཡང་མི་ཐེག་ཙམ
ང་གོང་ཡག་སྐྱེས་པ་བྲག་ལ་སྐྱེས
བྲག་བཙན་དམར་སྲ་མཁྲེགས་ཨེ་ཤེས་དོ༔
30



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ང་འབྱུང་བ་ལྔ་ལ་རང་དབང་ཐོབ
ཆོས་བསྟན་པ་རྨང་མེད་བཟོ་མི་ཡིན
ཚུར་ཉོན་དང་སྡར་མ་སྔོན་པོ་སྐྱ
ཁྱོད་སུ་ཡིན་མིང་ལ་ཇི་སྐད་ཟེར༔
ཕ་ཤི་བླ་མ་སུ་འདྲ་དྲངས
ཟོག་ཤོར་ར་མདའ་གང་དུ་འགྲོ༔
གླིང་ཇོ་རུའི་སྤྲང་སྡེ་ཨེ་ཡིན་ལོ༔
མ་གསང་དྲང་པོའི་གཏམ་བཤད་ན
མི་གསོད་ཚེ་ཐར་བྱེད་རྒྱུ་བཟོ
ཀེ་རུའི་གཡོག་ལ་ཁྲིད་ནས་འགྲོ༔
གལ་ཏེ་རྒོལ་བའི་གཏམ་བཤད་ན
ཤ་ཁམ་ཁྲག་ཐིག་མི་གསོད་རེ༔
གཏམ་གོ་ན་གཡོ་མེད་དྲང་གཏམ་གྱིས
མ་གོ་སྲོག་དམར་ཆད་པ་བཟོ
ཞེས་ཟེར་ནས་དུག་ལྔ་འཁྲུགས་པའི་ལུས་ལ་འགྱིང་སེམས་ཀྱིས་མེ་རོ་
རང་དུ་འབར་ཏེ་གཏུམ་རྔམ་དྲག་པོའི་ངང་ནས་མདའ་གཞུ་སྟེང་དུ་བཞག་ནས་གླུ་
རེ་ཡོད་འོང་སྙམ་ནས་ཅུང་སྒུག་ཞིག་བྱེད་ཚེ འཇང་གཡུ་ལྷས་ལྕགས་གཞུ་
ནག་པོ་འགུལ་ཤེས་ཀྱི་སྟེང་དུ་མདའ་ཁྲག་འཐུང་གློག་ལྕེ་ངར་མ་བཞག་ནས་
དཔའ་ངར་འགྱུར་བ་མེད་པའི་གླུ་འདི་བླངས་སོ༔
31



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཨོ་སྐྱེ་མེད་ཆོས་སྐུའི་ཕོ་བྲང་ནས
ལྷ་དབང་ཆེན་པདྨ་ཐོད་ཕྲེང་རྩལ༔
འགག་མེད་གསལ་དག་ཐིག་ལེའི་ཀློང
ཡི་དམ་གསང་བདག་ཕྱག་རྡོར་རྗེ༔
རྩོལ་མེད་གདུལ་བྱའི་མོས་མཚོ་རུ
མཁའ་འགྲོ་ཡེ་ཤེས་མཚོ་རྒྱལ་མཁྱེན
མི་སྡིག་ཅན་འདྲེན་པའི་ཕྲིན་ལས་མཛོད
ས་འདི་འདྲའི་ས་ངོ་མ་ཤེས་ན༔
གནས་ཨ་འཛོམ་གཡུ་རི་གོང་མ་རེད
ང་འདྲའི་ང་ངོ་མ་ཤེས་ན
སྔོན་སྨོན་ལམ་ཨོ་རྒྱན་ཡུལ་ནས་ཐེབས
སྐུའི་མཛད་པ་གངས་ལྗོངས་བོད་ཀྱི་ཡུལ
སྐྱེས་པ་འཇང་གི་ཡུལ་དུ་སྐྱེས
གནམ་ལྕགས་ཐོག་ལ་འགྱུར་ན་ཐརཿ
རྩལ་རྒོད་ཐོག་འགྱུར་དེ་ནས་ཐོག
ཆོས་མདོ་སྔགས་བསྟན་པའི་གཞི་མ་ཡིན
གླིང་གེ་སར་སྐྱེས་བུའི་བཀའ་བློན་ཡིན
བདུད་ནག་པོ་འདུལ་བའི་གཉའ་ཤིང་ཡིན༔
ཤར་སེང་གེ་དཀར་མོའི་འགྱིང་ཡ་
ར
]



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ནགས་ཕྱུགས་མོའི་རྒྱ་སྟག་ཁྲ་བོ་རེད
མཐའི་རྒྱ་མཚོ་ཆེན་པོའི་སྐྱོར་ཡ་དེ
ཕྱོགས་མཐའ་བཞིའི་ཡོན་ཆབ་གཙང་པོ་རེད
གླིང་སེང་ཆེན་དཔའ་བོའི་དཔུང་རོགས་དེ
ང་འཇང་ཕྲུག་གཡུ་ལྷ་ཐོག་འགྱུར་རེད
ཡ་ཁོ་རེ་ཚེ་ཟད་ཁ་ཤྭ་ཁྱོད
ཕོ་ཁེར་འགྲོས་རྟིང་མ་ལོན་མདོག་བྱེདཿ
མདའ་ཁེར་འཕེན་དགྲ་བོ་ཐུབ་མདོག་བྱེདཿ
ཨ་མཚར་པོ་ཀེ་རུའི་ཡུལ་གླིང་ནསཿ
མི་ཁ་རལ་རྒོད་པོའི་དང་རྩེ་ཟེར
གཏམ་དྲང་མོ་ཤོད་དང་མི་གསད་ཟེར
ངོ་ཚ་རྒྱུ་ཨེ་གདའ་ཁྱི་ཡི་བུ
ཁྱོད་ཨ་བ་རེ་ལ་སྙིང་རེ་རྗེ༔
བྱ་རྒྱལ་ཁྱུང་གི་གཤོག་རྩལ་དང
བྱ་ནག་ཁྭ་ཏའི་གཤོག་ལྡེབ་གཉིས
འདྲ་བསམ་ཡོད་ཀྱང་བསྡུར་རྒྱུ་མེད
ཁྱུང་མཁའ་ལྡིང་རི་རབ་རྩེ་ལ་བབ
བྱ་ཁྭ་ཏ་གྲོང་མཐའི་ནགས་ལ་ལུས
འདྲ་བསམ་ན་རི་རབ་རྩེ་ལ་ཤོག
33



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ང་འཇང་ཕུག་གཡུ་ལྷ་ཐོག་འགྱུར་དང༔
ཁྱོད་མ་ནུས་སྡར་མ་ཁ་ཤྭ་གཉིས
འདྲ་བསམ་བསྡུར་ཐབས་ག་ལ་ཡོད
ངས་མདའ་གཅིག་མི་འཕེན་ཐོག་གཅིག་འཕེན
མདའ་ཁྲག་འཐུང་གློག་ལྕེ་ངར་མ་འདི
མ་འཕང་གཡུ་ལྷ་དཔའ་བོ་མིན
མ་ཆོད་གནམ་ལྕགས་མདེའུ་མིན
ཁྱོད་དྲིན་ཆེན་ཕ་དང་མ་ལོ་ལ
ཤི་ཁའི་ཁ་ཆེམས་ཡོད་དང་མེད
མེད་ན་སྲོག་དམར་ཆད་ལེ་ཡིན
སྙིང་རྩ་ནག་ཁྲོ་ཆུ་མདའ་ཡིས་གཏོརཿ
སེམས་རྣམ་ཤེས་མཁའ་སྤྱོད་ཞིང་ལ་འདྲེན
སྲིད་ཁམས་གསུམ་འཁོར་བ་སྟོངས་གྱུར་ཅིག
ཅེས་གླུ་དེ་ལྟར་བླངས་པ་དང་མཉམ་དུ་བཙན་རྒོད་ཁ་ཤྭ་དང་མདའ་
མཉམ་འཕེན་བྱེད་ཚེ་གཡུ་ལྷ་ལ་དགྲ་བླའི་སྲུང་མའི་མཐུ་ཡིས་གནོད་པ་ཅི་
ཡང་མ་བྱུང་གཡུ་ལྷའི་མདའ་དེས་བཙན་རྒོད་ཁ་ཤྭའི་དོན་ལྔ་སྣོད་དྲུག་གཏོར་
བ་དང་དུས་གཅིག་ཏུ་རྣམ་ཤེས་པད་མ་འོད་གླིང་དུ་བཀོད་ཅིང་མགོ་རྨོག་དར་
འཕྲུ་བཅས་བཅད་ནས་བཙན་རྟ་ལ་ཕྱི་ཤད་བྱས་ནས་གླིང་སྒར་དུ་ཁྲིད་འོང་
ཚེ་སེང་ཆེན་གྱི་གཙོས་དཔའ་བརྟུལ་རྣམས་ཀྱིས་དགའ་སྤྲོའི་གསོལ་སྟོན་དང་
34



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
རིན་ཆེན་སྣ་ཚོགས་ཀྱིས་འཇང་ཕྲུག་གཡུ་ལ་གཏང་རག་ཕུན་སུམ་ཚོགས་
པ་ཕུལ་ཞིང་བཞུགས་སོ༔ དེ་ནས་ཨ་ཁྱུང་ཀེ་རུའི་རྒྱལ་ཁབ་ཏུ་བཙན་གོང་
ཡག་ཕྱིར་ཡོང་རྒྱུ་མེད་ཚེ་མཚན་སྟོད་དུས་སུ་ཤར་འདོད་ལྡན་ཡིད་འཕྲོག་བྱ་
གདོང་མ་དེའི་མངོན་ཤེས་ཀྱིས་བརྟགས་ནས་བཙན་གོང་ཡག་ཤོར་སོང་བ་
ཤེས་ཚེ༔ ཁྱེད་བློན་འབངས་ཀུན་རེ་ཞིག་སྡོད་དང་ང་ལྟ་རུ་འགྲོ་ཟེར་ནས་
བདུད་མོ་དེ་སྐད་ཅིག་གིས་ཨ་འཛོམས་གསེར་གྱི་དགའ་འཁྱིལ་ཐང་དུ་ནམ་
མཁའ་རྟེན་མེད་དུ་འཕུར་ནསཿ ནམ་ལངས་ཉི་ཤར་དུས་སུ་གླིང་སྒར་གྱི་
མཐའ་རུ་བུད་མེད་གཞོན་ནུ་མ་གཟུགས་མཛེས་པ་མགོ་ལ་གཡུ་རབ་བཅོ་
བརྒྱད་ལུས་ལ་གསེར་རབ་བཅོ་བརྒྱད་སོགས་མཛེས་པའི་རྒྱན་སྣ་ཚོགས་ཀྱིས་
བརྒྱན་པ་རྟ་དཀར་པོ་དུང་རི་གཡུ་རྔོག་ལ་ཆིབས་ཤིང་འཁོར་དུ་མོ་སྨན་བཞིས་
བསྐོར་བ་ཞིག་ཏུ་སྤྲུལ་ནས་འོང་ཚེ་གླིང་དཀར་པོའི་ནང་ནས་རྒྱལ་བློན་ཀུན་
གྱིས་སུ་ཡིན་ཞེས་གླེང༔ དེ་ཚེ་གདོང་མ་བཞིའི་དཔོན་པོ་ཁྲོ་ཐུང་དེས་སྐུ་ལ་
གོས་གསེར་རིས་སེང་འབྲུག་ཁ་སྤྲོད་ཀྱི་ལྭ་བ་སོགས་གྱོན་ཞིང་འདོ་བ་འཕར་
བ་རྔ་ནག་ལ་ཆིབས་ནས་མཛོད་དར་ཉིན་མོ་བདེ་ལེགས་ཞིག་ལག་ཏུ་བཟུང་ནས་
ཤར་རྒྱག་ཏུ་བུ་མོ་རྣམས་དང་ཉེ་བའི་སར་སླེབས་ཚེ་གླུ་འདི་བླངས་སོ༔
ཨོ་པད་མ་ཀྲོ་ཏ་རཱ་ཛ་ཧཱུྃ༔
གླུ་ཨ་ལ་གླུ་ཡི་ལེན་ལུགས་རེད
མ་ཐ་ལ་ངག་གི་འགུགས་ལུགས་རེད
ཨོ་ཆོས་དབྱིངས་སྟོང་པའི་ཀློང་དཀྱིལ་ནས
35



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
I，
ཕ་བཀའ་བརྒྱུད་བླ་མ་དེ་རིང་བྱོན༔
ལྷ་རྟ་འགྲིན་དམར་པོ་བཀའ་དྲིན་ཅན
བུ་ང་ཡི་འདོད་དོན་འགྲུབ་པར་མཛོད༔
ཨེ་ཨ་ལ་སྣང་བའི་དགའ་ལུགས་ལ
སྨན་ཆགས་ལྡན་ཡིད་དབང་འགུགས་གླུ་ལེན
ས་འདི་ནི་ཨ་འཛོམ་གསེར་གྱི་ཐང
མི་ང་འདྲ་ང་ངོ་མ་ཤེས་ན༔
སྔོན་གྲུབ་ཆེན་པདྨ་བཛྲ་ཡིན
རྨ་གླིང་དཀར་ཡུལ་གྱི་ཤར་སྟོད་ནསཿ
རྫོང་བཙན་པོ་མདུང་རྩེ་བྲག་དམར་དུ
ཆེ་རྒྱུད་སྟག་མོ་ཐང་གང་ལ
སྟག་འཛུམ་དྲུག་ངོམས་མི་ཁྲོ་ཐུང་ཡིན
གཏམ་ཚིག་སུམ་འདྲ་མ་བཤད་ས་མེད
ཅེ་རེ་མིག་གིས་ལྟ་ས་མེད
ལྷང་ངེ་མིང་ནས་འབོད་ས་མེད
གདོང་སྟག་རུང་དཔོན་པོ་ཁྲོ་རྒྱལ་ཟེརཿ
ཁྲོ་བ་སྡང་བའི་དགྲ་ལ་བྱེད༔
རྒྱལ་བ་བྱམས་པའི་གཉེན་ལ་བྱེད༔
ང་སྲིན་ཁྲབ་དམར་པོའི་ནང་རྫོང་ཡིན
36



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
སྲིན་གྲི་དམར་པོའི་རྩེ་ཡ་ཡིན།
སྲིན་རྟ་དམར་པོའི་གོང་གནོན་ཡིན༔
དེ་ནས་ང་ལ་ཉན་རྒྱུ་ལ།
ཁྱེད་སུ་ཡིན་གང་ཡིན་བཤད་མ་དགོས
སྐུ་མཛེས་སྡུག་མེ་ཏོག་ཁྲ་ཆུང་ཁྱེདཿ
དཀར་ལ་དམར་བའི་འཛུམ་མདངས་ཅན༔
ལི་ཁྲིའི་མཚལ་གྱིས་བརྒྱན་པ་འདྲ
རྗེ་གཡུ་འབྲུག་སྟོབས་ལྡན་རྒྱལ་པོ་ཡི༔
སྲས་མོ་དབྱངས་ཅན་རྣམ་སྤྲུལ་ལཿ
སྨན་འོད་གསལ་སྒྲོལ་མ་ལོས་རེ་ཡིན
ཡིན་ན་སྟག་རུང་གླུ་ལ་ཉོན
ད་ལོ་ཇུས་ཀྱི་ཡོ་ལང་འདི
རྩ་བ་ཁྱེད་ལ་ཐུག་ནས་ཐལ
དེ་སྟེ་ཅི་འདྲ་བྱེད་བསམ་ཡོད
ད་རེས་བུ་མོ་འོང་བ་ལེགསཿ
ཀེ་གླིང་འདུན་མ་བུ་མོས་གྱིས
ང་སྟག་རུང་དཔོན་ལ་སྒོ་གསུམ་ཕུལ
བདེ་སྟོང་སྒོམ་པའི་གྲོགས་མོ་གྱིས
བུ་མོའི་འདུན་མ་ང་ལ་བབ
37



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ངས་ཕོ་སར་བརྒྱ་ཡི་འགྲན་ཟླ་བྱེད༔
མོ་སར་བརྒྱ་ཡི་ཚེ་རོགས་བྱེད
སྨན་བུ་མོས་སེམས་རྩ་རྒས་ལ་སྤྲོ
ཡིད་སྤྲོ་བའི་སེམས་ལ་མེ་ཏོག་འཁྲུངས
ཚེ་རྟག་ཏུ་དགའ་སྐྱིད་ཉི་མ་ཤར
ལར་འདི་འདྲའི་བསམ་པ་འགྲུབ་ལུགས་ལ
རྗེ་སེང་ཆེན་མདུན་ལ་མ་སོང་ཆོག
སྲས་དགྲ་ལྷ་དཔོན་ལ་མ་ཞུས་ཆོག
ད་འགྲོ་འགྲོ་སྟག་རོང་ཤོག་ལ་འགྲོ༔
དོན་དེ་ཚོ་བུ་མོའི་ཐུགས་ལ་ཞོག
ཅེས་གསུངས་ཚེ༔ བུ་མོ་དེས་དར་་དཀར་གསེར་གྱི་རི་མོ་ཅན་དང་
གསེར་སེར་པོའི་སྒོར་མོ་བཅུ་གསུམ་བླངས་ཏེ་གླུ་འདི་བླངས་སོ༔
གླུ་ཨ་ལ་གླུ་ཡི་ལེན་ལུགས་རེད
མ་ཐ་ལ་ངག་གི་འགུགས་ལུགས་རེད
ལྷ་སྟོབས་ལྡན་དབང་ཕྱུག་ཆེན་མོ་དེས
ང་སེར་མོའི་གླུ་སྣ་དྲང་དུ་གསོལ
ས་འདི་ནི་ཨ་འཛོམས་དགའ་འཁྱིལ་ཐང
སྨན་ང་ནི་སྲས་མོ་འོད་གསལ་སྒྲོན
དོན་ཡིན་ལུགས་གླུ་ཞུས་མ་བྱས་ཀྱང
38



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར། །
གླིང་ཁྲོ་ཐུང་རྒྱལ་པོས་དགོངས་བཞིན་ཡིན
ད་ལོ་ཇུས་ཀྱི་ཡོ་ལང་འདིར
རྩ་བ་སྤུ་ཙམ་མེད་ན་ཡང
རྩོད་པ་ཁྲག་གི་འཁོར་ལོ་བསྐོར༔
ཁར་སང་གོང་ཡག་བཙན་པོ་དེ
རིན་ཆེན་སྲོག་དང་བྲལ་བར་གྱུར
ང་བུ་མོའི་ཡིད་རྩ་དགའ་ཞིང་སྤྲོ
མི་དེ་ནི་ཆོས་ལ་གནག་པས་རྐྱེན
ངེད་ཡབ་སྲས་དབུ་འཕང་ཆུ་ལས་དམའ
ཆོས་དཀར་པོའི་བསྟན་པ་ནུབ་ལ་ཁད༔
ད་སེར་མོ་ང་ཡི་བསམ་ཚུལ་ལཿ
ཁྱེད་སྟག་རོང་ཁྲོ་རྒྱལ་རིན་པོ་ཆེ༔
མ་བཞུགས་ཀེ་རུའི་ཡུལ་དུ་བྱོན༔
ངེད་ཡབ་སྲས་མགོ་འབུལ་ཁྱེད་ལ་འབུལ
རྒྱལ་པོས་ཅི་གསུངས་དང་ལེན་བྱེད
བདུད་ཤ་ཟན་ཕོ་མོ་ཐབས་ཀྱིས་བརྟུལ
ཚེ་ད་གང་གཉན་པའི་འབའ་ཞིག་འཇོག
ཚེ་ཕྱི་མར་གཉན་པའི་མནའ་ཞིག་འཇོག
དུས་དེ་རིས་རྟེན་འབྲེལ་འགྲིགས་ལུགས་ལ
39



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ད་མ་བཞུགས་ལ་མོ་འབྱོན་རོགས་མཛོད
དཔོན་ཁྲོ་རྒྱལ་ཐུགས་ལ་དེ་ལྟར་ཞོག
ཅེས་ཟེར་ནས་ཕན་ཚུན་དར་དཀར་འབུལ་རེས་བྱེད་ཚེ་ཁྲོ་ཐུང་དགའ་
དྲགས་ནས་ཅི་བྱེད་འདི་བྱེད་མེད་པར་ཡར་བཞེངས་མར་བཞུགས་བྱེད་བཞིན་
བསྡདཿ བུ་མོའི་བསམ་པར་ཁྲོ་ཐུང་འདི་གཡོ་ཐབས་ཀྱིས་ཀེ་རུའི་ཡུལ་དུ་
ཁྲིད་ཐབས་བྱུང་ན་གླིང་གི་རྒྱུ་མཚན་ཐམས་ཅད་ཞིབ་རྒྱས་སུ་དྲིས་ནས་གསལ་
ཐག་ཆོད་ཤེས་ཚེ་གླིང་འདུལ་བའི་ཐབས་ཡོད་བསམ་ནས་དགའ་བཞིན་དུ་
ཇ་བསྐོལ་ཞིང་ཤ་ཆང་གི་གསོལ་བ་མཛད་ནས་སོས་དལ་ཁུལ་དུ་འདུག་ཚེ་
སྔགས་མཁན་ཁྲོ་ཐུང་རྒྱལ་པོ་དེ་ཨ་ནུ་ཡོ་གའི་རྣལ་འབྱོར་བ་ཡིན་པས་མོའི་
རིགས་ལ་བརྟགས་ཚེ་མཚན་ལྡན་གྱི་མཁའ་འགྲོ་ཡིན་པ་ཕར་ཞོག བདུད་
དམར་མོ་ཚེ་ལེན་མའི་མཚན་ཉིད་ཅིག་འདུག་སྙམ་པའི་ངང་ནས་སྐད་ཅིག་
གིས་བདེ་སྟོང་རོལ་བ་ཆེན་པོའི་ཏིང་ངེ་འཛིན་ལ་དལ་གཅིག་བཞུགས་ནས་
ཐུགས་ཀའི་ཡེ་ཤེས་ཀྱི་འོད་དམར་རྡོ་རྗེའི་ཞགས་པ་སྤྲོས་ཚེ༔ བུད་མེད་དེའི་
སྤྲུལ་པ་རང་ཞིག་ཏུ་གྱུར་ནས་འདོད་ལྡན་ཡིད་འཕྲོག་བྱ་གདོང་ཅན་དངོས་
སུ་གྱུར་ཅིང་ཁྲོ་ཐུང་གི་སྟེང་དུ་ལུས་གཡུ་འབྲུག་གི་ཐུལ་བ་སྤྲུགསཿ མགོ་རལ་
པའི་དུག་སྤྲིན་བསྡུས་ཐོག་དམར་པོ་མདའ་ཆེན་དགུ་ཕབ་ཀྱངཿ སྔགས་འཆང་
ཁྲོ་ཐུང་རྒྱལ་པོ་ཆོས་ཉིད་བདེ་བ་ཆེན་པོའི་ངང་དུ་མཉམ་པར་བཞག་ཡོད་པས་
གནོད་སྐྱོན་ཅི་ཡང་མ་བྱུངཿ དེ་ནས་ཁྲོ་ཐུང་གི་ཏིང་ངེ་འཛིན་ཡེ་ཤེས་ཀྱི་མེ་
དཔུང་གི་འཁོར་ལོའི་དབུས་སུ་བདུད་མོ་དེ་གར་ཡང་མ་མངགས་པར་གླིང་དཀར་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ལ་འབོད་པའི་ཆ་གླུ་འདི་གསུངས་སོ༔
ཧེ་ཀཱི་གཅིག་ཀི་གཉིས་ཀི་སྒྲ་གསུམ
གླིང་དཔའ་ཐུལ་དཔའ་བོའི་སྡེ་ཚོགས་གསོན
བདུད་ཡིད་འཕྲོག་འདོད་ལྡན་བྱ་གདོང་འདིས༔
མི་གསོན་པོའི་ཤ་ལ་ཧབ་ཐོབ་བྱེད
མི་ཁྲག་གསར་བ་རྔམ་འཐུང་བྱེད
མ་ཏྲ་ མགོ་སྐྲའི་ཞགས་པ་བཟུང
རལ་གྲི་ཡ་རྩ་མེ་འབར་ཕྱར།
བམ་ཆེན་རོ་ཡི་ལགས་ཆ་བཟུང༔
ཡུལ་དགུ་ཕོངས་པའི་སྨོན་ལོག་རེད
ཨ་ཙེ་བདུད་མོའི་རྔམ་འཇིགས་ལ
ཨ་ཁུའི་ར་མདར་ལ་མོ་ཤོག༔
ཚ་བོ་གེ་སར་རྒྱལ་བོ་དང་
ལྷ་སྲས་འདན་གཡུ་ལ་སོགས་པའི
དཔའ་བརྟུལ་ཁོ་རྒོད་ང་རྒོད་རྣམས
དེ་རིང་མེད་དོན་ཅི་ལ་རེད
མྱུར་བྱོན་མྱུར་བྱོན་ཨ་ཁུར་གཟིགས༔
མགོན་ཆོས་སྐྱོང་སྲུང་མས་སྡོངས་གྲོགས་མཛོད
ཅེས་བསྐུལ་བ་ན༔ གླིང་དཀར་ལྷ་དམག་གི་གཞི་དཀྱིལ་ནསཿ འདན་
4L



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
སྲས་གཡུ་འོད་འབུམ་མེ་དེ་རྟ་མགྱོགས་པ་ཅང་ཤེས་གཡུ་རྔོག་ལ་ཞོན་ནས་
སླེབས་ཚེ མདའ་ཉག་ཕྲན་གཞུ་སྟེང་དུ་བཞག་ནས་འདོད་ལྡན་བྱ་གདོང་
མ་ལ་གདུག་པ་སྙིང་འདར་གྱི་གླུ་འདི་བླངས་སོ༔
གླུ་ཨ་ལ་མི་ཟེར་ལེན་ལུགས་མེད
མ་ཐ་ལ་མི་ལེན་འགུགས་ལུགས་མེདཿ
ཨོ་དམ་ཆོས་མ་ཎི་པད་མེ་ཧཱུྃ༔
བཀའ་ཡང་དག་ཆོས་ལ་གསོལ་བ་འདེབས༔
གནས་དུར་ཁྲོད་མེ་རི་འབར་བ་ནས
ལྷ་གཞོན་ནུ་དཔའ་བོ་སྟོབས་ལྡན་མཁྱེན
ས་འདི་ནི་ཨ་འཛོམ་དགའ་འཁྱིལ་ཐངཿ
མི་ང་འདྲའི་ང་ངོ་མ་ཤེས་ན།
སྔོན་འཕགས་ཡུལ་གྲུབ་ཆེན་ཤ་བ་རི
མགོན་འཇམ་དཔལ་དཔའ་བོའི་ཐུགས་སྤྲུལ་མཆོག༔
ཁྲ་མོ་གླིང་དཀར་སྟོད་ནས་ཡིན
འདན་དམག་ཁྲི་སྐོར་བཅུ་གཉིས་ཀྱི
རྩེ་འཛིན་འདན་མ་བསམ་འགྲུབ་ཀྱི
ང་སྲས་ཆུང་གཡུ་འོད་འབུམ་མེ་ཡིན
ལས་མངོན་སྤྱོད་གྲུབ་པ་ཐོབ་མི་ཡིན
མདའ་སྐྱེན་པོའི་རང་དབང་ཐོབ་མི་ཡིན



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
བདུད་སྡིག་ཅན་གསོད་པའི་ཕུར་ཐོགས་ཡིན
ཁྱོད་ཕུང་མོ་གཡོ་ཟོལ་དམ་སྲིའི་རིགསཿ
ཁྱོད་དད་པ་ཡོད་ན་ཞི་བས་འདྲེན
ལོག་འདྲེན་རྒོལ་ན་དྲག་པོས་བཏུལ༔
ཆོས་མདོ་སྔགས་བསྟན་ལ་འཚེ་བའི་དགྲ
སའི་སྟེང་དུ་བཞག་ན་བསྟན་པ་འཇིག
ཞིང་འདི་རུ་འདུག་པའི་སྐལ་བ་མེད།
གཏམ་གོ་ན་སེམས་ཀྱི་དཀྱིལ་དུ་ཞོག
མ་གོ་ན་ཡང་ཐར་འཆོར་མེད
ཅེས་གསུངས་རྗེསཿ འདོད་ལྡན་ཁྲོ་གཏུམ་བྱ་གདོང་མས་མིག་གཉིས་
ཉི་ཟླའི་འོད་ཟེར་སྒྲིབ འཛུབ་མོའི་རྩེ་ནས་གནམ་ལྕགས་ཀྱི་ཐོག་སེར་ཁོལ་
བཞིན་གླུ་འདི་ལྟར་བླངས་སོ༔
ཨེ་ཨ་ཏཱ་ར་ཡ་ཏ་ཀེ་ཧོ
བདུད་འདོད་རྒྱལ་དགའ་རབ་དཔའ་བོ་མཁྱེན
ང་བདུད་མོའི་བསམ་དོན་འགྲུབ་པར་མཛོད༔
ས་འདི་ནི་ཨ་འཛོམ་གསེར་ཐང་རེད
སྨན་ང་ནི་ཚེ་རབས་ལྔ་བརྒྱ་རུ།
བསྟན་འགྲོ་ལ་གནོད་པའི་ལོག་སྨོན་བཏབ
བདུད་དགའ་རབ་དབང་ཕྱུག་ཐུགས་སྲས་ཡིན



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
དུས་ནམ་ཞིག་སྙིགས་མ་ལྔ་བདོའི་ཚེ
སྤྱིར་སངས་རྒྱས་བསྟན་པའི་དབུ་འཕང་སྨད
སྒོས་རབ་བྱུང་ངུར་སྨྲིག་བསྟན་ལ་འཚེ
ཁྲིམས་ལྡན་གྱི་རྒྱུད་ལ་ཆགས་སེམས་བསླངས་
བློ་མ་རུངས་ལོག་པའི་ལམ་དུ་བསྒྱུར
ལམ་བསླབ་པའི་རྩ་བ་རྨང་མེད་བྱེད
ངས་སྤྲུལ་པའི་དམ་སྲི་གྲངས་ལས་འདས
གཞི་ཚུལ་ཁྲིམས་རལ་བའི་རྩ་བ་དེ
ང་འདོད་ལྡན་ཡིད་འཕྲོག་བྱ་གདོང་ཡིན
ཡ་ཁོ་རེ་གླིང་ཕྲུག་མ་སྐྱེས་
ངའི་བློ་ཕུགས་མུ་སྟེགས་སྟོན་པ་དྲུག
ལྟ་སྤྱོད་རྟག་ཆད་མཐའ་ལ་གནས
ཤི་བསམ་པ་ཞེ་ལ་ཡོད་ལེ་མིན།
ངའི་ལུས་འདི་རིན་ཆེན་ལྕགས་ལས་གྲུབ
གནམ་ལྕགས་ཐོག་གིས་མ་བཞུས་ན
མདའ་ཤིང་ལྕགས་སྤྲད་མའི་ག་ལ་ཕུག
ཆོས་མིན་ཤཱཀྱའི་བསྟན་པ་ལ
ང་མི་དད་ངེས་པ་ཐག་གིས་ཆོད
ཕ་ཀི་རི་བོའི་བརྗིད་ལྡན་དེ༔
44



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ངས་མཛུབ་མོས་བསྐོར་ན་ཨེ་འདྲ་རེད
ཁྱོད་གསོད་པའི་ལས་ཀྱི་སླ་བ་མེད
གླུ་གོ་ན་འདན་ཕྲུག་སེམས་ལ་ཞོག༔
དོན་མ་གོ་སྲོག་གཅོད་ཤན་ལས་བྱེད
ཅེས་ཟེར་ནས་རི་བོ་མཛུབ་མོའི་རྩེ་ལ་བསྐོར་ནས་འཕེན་གྲབས་བྱེད་
ཚེ་འདན་སྲས་དེ་དཔའ་ངར་རབ་ཏུ་རྒྱས་ཏེ་འཁོར་བ་དུང་སྤྲུགས་ཀྱི་གླུ་འདི་
བླངས་སོ༔
ཨོ་བུདྡྷ་དྷརྨ་སཾ་གྷ་ཡ༔
གླུ་ཨ་ལས་དཀར་ཕྱོགས་དབུ་འཕང་མཐོ༔
མ་ཐ་ལས་ནག་ཕྱོགས་རྩད་ནས་གཅོད
མགོན་བསླུ་མེད་བླ་མ་མཆོག་གསུམ་མཁྱེན
ལྷ་འཇམ་དཔལ་གཞོན་ནུས་གླུ་སྣ་དྲངས
མགོན་གཤིན་རྗེ་གཤེད་པོས་སྡོངས་གྲོགས་མཛོད
ངས་བསླུ་མེད་ཚིག་གི་བདེན་གཏམ་བཤད
དབྱིངས་ནམ་མཁར་ཉི་ཟླ་གསལ་ཞིང་བཀྲ
སྣང་སྟོང་ཟུང་དུ་འཇུག་པའི་བརྡ
སེམས་འགྱུར་བ་སྟོང་པར་ཟུང་འཇུག་འདི
རིག་པ་རང་བྱུང་འགག་མེད་བརྡ
བདེན་གཉིས་འགྱུར་མེད་ངོ་མཚར་ཆེ
45



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
མདའ་ཉག་ཕྲན་ཕོ་ཉ་སྤྲིངས་པ་འདི
འཛུམ་དྲུག་ལྡན་་རྒྱ་སྟག་སླེབས་པ་འདྲ
དོམ་ནག་པོ་ཁྲག་གིས་བརྒྱགས་པ་འདྲ
འོག་དུག་འཚོ་འཕྱུར་བའི་ངད་རླུང་འདྲ
ཁྱོད་ཤེས་མེད་ནག་མོའི་མགོ་འཕང་མཐོ
སྤུར་མ་མེ་དང་འཕྲད་པ་བཞིན༔
རྐྱེན་གཟུང་འཛིན་འཁྲུལ་པའི་ལུས་རྒྱ་གཏོརཿ
བདུད་དམ་སྲིའི་སྙིང་ལ་མཱ་ར་ཡ༔
གླུ་གོ་ན་རྣ་བའི་བཅུད་དུ་དྲོངས༔
མ་གོ་གླུ་ལ་ཡང་ཟློས་མེད
ཁྱོད་བདུད་མོའི་སེམས་ལ་དེ་ལྟར་ཞོག
ཅེས་གསུངས་ཤིང་མདའ་སྤྲིངས་ཚེ་བདུད་མོའི་སྙིང་ཚལ་བ་བརྒྱད་དུ་
གཏུབས་ཀྱང་སྨོན་ལོག་གི་སྟོབས་ཀྱིས་ད་དུང་དབུགས་མ་ཆད་ཚེ་སྔགས་ཀྱི་
དབང་ཕྱུག་ཁྲོ་ཐུང་རྒྱལ་པོས་སྐེད་ཕུར་ནམ་མཁར་ཕྱར་ནས་གླུ་འདི་བླངས་སོ
ཨོ་རྒྱ་གྷཾ་ཝ་ན་མོ་ཧཱུྃ༔
གླུ་ཨ་ལ་བརྗོད་ན་དཔའ་བོ་དགྱེསཿ
མ་ཐ་ལ་བསྒྲགས་ན་དཔའ་མོ་དགྱེས
ངའི་སྦྱོར་སྒྲོལ་རོལ་བའི་བདེ་སྟོང་གླུས
ང་སྔགས་པའི་བཞེད་དོན་གྲུབ་པར་མཛོད༔
46



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར། །
མཐའི་འདོད་ལྡན་དམ་སྲི་བྱ་གདོང་མ
སེམས་ཆགས་སྡང་རང་མཚན་འཁྲུལ་དབང་གིས
ལམ་ཡང་དག་དོར་ནས་ལྟ་ལོག་བསྒྲུབས
ལུས་གཏུབ་ཀྱང་ད་དུང་དབུགས་མི་ཆད
ཡར་ལྟོས་དང་ལྟོས་དང་བྱ་གདོང་མ༔
ནུབ་དབང་གི་འོད་ཁྱིམ་འཕྲོ་བའི་སར།
དོན་དགའ་བཞིའི་རོལ་སྟོན་འགྱེད་མཛད་པ
ལྷ་དབང་ཆེན་ཆགས་པའི་རྡོ་རྗེ་དང༔
ཡུམ་བདེ་ཆེན་རྡོ་རྗེ་རྣལ་འབྱོར་མ
འདི་མཐོང་ཚེ་འཁོར་བའི་འཁོར་ལོ་གཅོད
སེམས་འཁྲུལ་པའི་བག་ཆགས་རྩད་ནས་གཞོམ
ཐབས་ཤེས་རབ་རླུང་གི་རྟར་བསྐྱོན་ནསཿ
ལས་རླུང་ཁམས་འཁྲུལ་བ་རང་མལ་གསོད༔
ཁྱོད་རླུང་སེམས་འོད་ཀྱི་ཐིག་ལེ་དེ
དཔེ་དཔག་ཆེན་མདའ་འཕང་ཇི་བཞིན་དུ
ལྷ་དབང་ཆེན་ཡབ་ཡུམ་ཐུགས་དང་བསྲེ༔
གཞི་གདོད་མའི་ངང་དུ་ཨ་ཨཱ་ཕཊ༔
ཞེས་བརྗོད་ཚེ་བདུད་མོའི་རྣམ་པར་ཤེས་པ་བདེ་གཤེགས་རྒྱལ་བའི་
ཐུགས་ཀྱི་དགོངས་ཀློང་དུ་བསྲེསཿ དེ་ནས་དཔའ་བརྟུལ་འགས་བདུད་མོའི་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ལུས་ཕུང་བསྲེགས་བླུག་མཛད་ཅིང་ཕྱིར་གླིང་སྒར་དུ་ལོག གླིང་སྒར་ནས་
འདན་སྲས་དང་ཁྲོ་ཐུང་གཉིས་ལ་གསེར་དངུལ་རིན་པོ་ཆེའི་རིགས་སྣ་ཚོགས་
ཀྱིས་དགའ་རྟགས་དང་གཏང་རག་རྒྱ་ཆེར་ཕུལ་ཞིང་གླིང་སེང་ཆེན་དང་དགྲ་
ལྷ་སོགས་ཀྱིས་དགྱེས་པའི་བསྟོད་གླུ་རེ་ཡོད་ཀྱང་འདིར་མ་བྲིས དེ་ནས་ཨ་སྐྱ་
དཔའ་བོ་ཁྲོམ་རྒྱལ་དེ༔ རྟ་མེ་འབར་རླུང་གཤོག་ལ་ཞོན་ནས་གླིང་སྒར་དུ་
མཆོང་ཡོང་ཚེ གླིང་ལྷ་སྲས་དགྲ་ལྷ་རྩེ་རྒྱལ་དེས་རྟ་འདོ་བ་རྒྱ་བྱ་ཁྲ་བོ་ལ་
དུང་དངུལ་མཛེས་པའི་སྒ་སྟན་སྤྱད༔ དུང་གི་ཁྲབ་རྨོག་དཔའ་ཆས་ཡོངས་སུ་
རྫོགས་ཤིང་དཔའ་ངར་དུག་ཆུ་ཁོལ་བ་བཞིན་དུ་མདའ་ཡལ་བ་ལྟར་བརྒྱུགས་
ནས་གདོང་གཏུག་ཚེ་སྲས་དགྲ་ལྷས་ཁམས་གསུམ་དབང་སྡུད་ཀྱི་གླུ་འདི་བླངས་
གླུ་ཨ་ལ་གླུ་ཡི་ལེན་ལུགས་རེད
མ་ཐ་ལ་ངག་གི་འགུགས་ལུགས་རེད
སྐྱབས་རྒྱལ་དབང་མཚོ་སྐྱེས་རྡོ་རྗེ་མཁྱེན
སེམས་ཉོན་མོངས་ལས་བསྐྱེད་སྡང་དགྲ་འདི༔
བསྒྲལ་འདྲེན་ནུས་པར་བྱིན་གྱིས་རློབས༔
ས་འདི་ནི་ཨ་འཛོམ་དགའ་འཁྱིལ་ཐངཿ
མི་ང་འདྲའི་ང་ངོ་མ་ཤེས་ན
སྔོན་འཕགས་ཡུལ་གྲུབ་ཆེན་ལུ་ཧུ་པ
མིའི་ཚུལ་འཛིན་བདུད་སྡེའི་གཤེད་མ་ལ



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
དཔའ་རྒྱ་ཚ་དུང་ཟླ་དཀར་པོའི་ཡི༔
ཟེར་སྲས་ཆུང་དགྲ་ལྷ་རྩེ་རྒྱལ་ཡིན
ཚུར་ཉོན་དང་ཨ་སྐྱ་ཁྲོམ་རྒྱལ་ལོ༔
ཁྱོད་ཀེ་རུའི་བདུད་ཕོ་བསམ་སྦྱོར་གནག
ཆོས་སངས་རྒྱས་བསྟན་པའི་ཆེ་བ་བཅོམ
མ་འགྲོ་བའི་བདེ་སྐྱིད་སྒོ་མོ་བཀག
ལས་མ་བྱས་བྱ་བ་གཅིག་ཀྱང་མེདཿ
བྱང་ཨ་ཐང་ལུ་གུའི་གཤེད་མ་དེ།
མཐོ་ལ་ཁའི་སྤྱང་ཐོང་སྔོན་མོར་བབ
ར་ཙེ་ཙེ་རྒྱ་བོའི་གཤེད་མ་ལ།
རི་སྐེད་འཕར་བ་དམར་ཆུང་བབ
བྱིའུ་ཆུང་འུར་གྱི་གཤེད་མ་དེ
ལྕགས་ཀྱི་རྒྱ་ཁྲ་ཧོར་བར་བ
ཁྱོད་ཨ་སྐྱ་བདུད་ཀྱི་སྲོག་ལེན་ལ
ང་འབུམ་པའི་ལྷ་སྲས་དགྲ་ལྷ་བབ༔
ཟེར་ཡང་ཟེར་ལ་བདེན་ཡང་བདེན
ཉི་མ་དེ་རིང་དུས་ཚོད་ལ།
མཚོན་ཡ་ཟིའི་ངར་ལ་དྲངས་རྒྱུ་ཡིན
དགུང་ཨ་སྔོན་མཐོང་བ་དེ་རིང་ཡིན



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ས་དོག་མོ་མཐོང་བ་དེ་རིང་ཙམ
ང་གསོད་གཅོད་ལས་ཀྱི་ཤན་པ་ཡིན
བསད་བསད་འདྲེན་པའི་སངས་རྒྱས་ཡིན
སེམས་དད་པ་ཡོད་ན་ཆོས་ལ་བཀོད༔
མ་དད་རལ་གྲིའི་ངར་ལ་འདྲེན
ཤར་མངོན་པར་དགའ་བའི་ཞིང་ལ་བཀོད༔
ངའི་རལ་གྲི་ཡ་ཟི་སྐར་ཕྲན་འདི༔
ཟླ་ཡར་ངོས་གསུམ་ལ་དཀར་བརྡུངས་བྱས
དཀར་ཕྱོགས་སྐྱོང་བའི་ཁ་འཛིན་མཛད
མར་ངོས་གསུམ་ལ་ནག་བརྡུངས་བྱས
བདུད་ནག་ཕྱོགས་གདུག་པའི་མགོ་འཕང་ནོན༔
དཀར་ནག་འདྲེས་མའི་འཇམ་བརྡུངས་བྱས
ལྷ་མཚོ་སྐྱེས་བླ་མའི་ཕྱག་མཚན་ཡིན།
མདའ་ཁྱོད་ཀྱིས་འཕོངས་དང་ང་ཡིས་སྒུག
མཚོན་ང་ཡིས་གཡུགས་དང་ཁྱོད་ཀྱིས་སྒུག
ཡུན་སྔ་ཕྱི་མི་དགོས་མཉམ་ཆས་བྱེདཿ
གླུ་གོ་ན་སེམས་ཀྱི་དཀྱིལ་དུ་འཆོངས་
མ་གོ་སྲོག་རྩ་ཆད་ཀྱིས་གཅོད
བདུད་ཨ་སྐྱའི་ཞེ་ལ་དེ་ལྟར་ཞོག
50



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ཅེས་བརྗོད་ཚེ་ནུབ་བདུད་ཨ་སྐྱ་ཁྲོམ་རྒྱལ་དེའི་ཞེ་སྡང་སྦྲུལ་གྱི་དུག་ལྕེ་
འབར་བཞིན་དུ་གླུ་འདི་བླངས་སོ༔
ཨེ་ཨ་ཏྭཾ་ར་ཡ་ཏ་ཀེ་ཧོ།
གླུ་ཐ་ཤང་ཐ་ཤང་ཐེ་མོ་དྲོ༔
བདུད་ལྷ་སྲུང་ཚོགས་ལ་གསོལ་བ་འདེབས༔
ས་འདི་ནི་ཨ་འཛོམ་དགའ་འཁྱིལ་ཐང
མི་ང་ནི་བདུད་བློན་ཁྲོམ་རྒྱལ་ཡིན
གླིང་རྒྱ་ཚའི་བུ་རོ་ཀ་སྡུག་གི
ད་ཕྲུག་མཆུ་དམར་ཚུལ་ལ་གསོན༔
མི་ཆུང་ཆུང་འུར་མགོ་མཐོན་པོ་ཅན
རྟ་ཆུང་ཆུང་རིན་གོང་མཐོན་པོ་ཅན
ཁྱོད་ཨ་བ་རེ་ལ་སྙིང་རེ་རྗེ༔
ངེད་ཀེ་རུའི་ཤར་བློན་ཕོ་མོ་ཡི
ཤ་ལན་ལེན་པ་དེ་རིང་ཡིན།
ཁྱོད་དེ་རིང་འདི་ནས་ཐར་མི་སྲིད
ངའི་བདུད་མཚོན་རེག་ཕུང་ནག་པོ་འདི
བདུད་དགའ་རབ་དཔའ་བོའི་གཏེར་མ་ཡིན
འདེབས་མི་དགོས་ཚད་ཀྱང་སྲོག་རྩ་འཆད
ཁྱིམ་བཟའ་མིར་ཆགས་ཞེན་བྱེད་ཁོམ་མེད༔
51



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཡུལ་སྡེ་བར་ཁ་ཆེམས་འཇོག་དབང་མེད།
གཏམ་གོ་ན་ད་བུས་སེམས་ལ་ཟུངས
དོན་མ་གོ་ན་ཡང་བྲོས་ས་མེད
ཅེས་ཟེར་ནས་ཕན་ཚུན་གྲི་ཁ་མཉམ་འགྲན་བྱེད་ཚེ་སྲས་དགྲ་ལྷ་ལ་སྲུང་
བའི་མཐུ་བཙན་པའི་སྟོབས་ཀྱིས་མ་ཆོད༔ ལྷ་སྲས་དགྲ་ལྷས་དཔའ་བོ་ཁྲོམ་
རྒྱལ་གྱི་ལུས་ལ་མཚོན་ཡ་ཟི་སྐར་ཕྲན་བཏབ་པས་ལུས་ཚལ་བར་བཏང
རྣམ་ཤེས་མངོན་དགའི་ཞིང་དུ་བཀོདཿ མགོ་རྨོག་དར་འཕྲུ་དང་བཅས་བཅད་
ནས་གླིང་སྒར་དུ་ལོག་སྟེ་སྐུ་རྗེ་མཆོག་དང་གླིང་དཔའ་ཐུལ་རྣམས་ཀྱིས་དགའ་
སྤྲོ་དང་གཟེངས་བསྟོད་རྒྱ་ཆེན་བྱས་ནས་བཞུགས་སོ༔ དེ་ནས་ཨ་ཁྱུང་ཀེ་རུའི་
རྒྱལ་ཁབ་ལ་བསྟུད་མར་ཕམ་ཉེས་བྱུང་བས་བདུད་བློན་ཕོ་མོ་རྣམས་ཀྱིས་ཤ་
ལན་ལེན་དགོས་ཚུལ་ལ་གྲོས་མོལ་མང་དུ་བྱས་མཐརཿ ལྷོ་བདུད་ཨ་རུང་
མེ་འབར་དཔའ་བོ་དེ༔ རྟ་རླུང་ནག་མགྱོགས་ལྡན་ལ་ཞོན་ཞིང་འཕྲུལ་གྱི་
འཁོར་གསུམ་ལུས་ལ་བསྐོརཿ བཙན་གྱི་ཞགས་པ་ལག་ཏུ་ཐོགས་ཏེ་གླིང་
སྒར་གྱི་མཐའ་རུ་མཆོང་རྒྱུགས་ཀྱི་ངང་ནས་མདུན་ཐད་དུ་སླེབས་ཚེ༔ གླིང་
སྒར་ནས་འཇང་དཔའ་བོ་གཡུ་ལྷ་ཐོག་འགྱུར་དེས་འདོ་བ་གནམ་ཡག་སྔོན་
མོ་ལ་སྒ་འཇོག་དང་སྟན་འཇོག་དུས་གཅིག་གློ་ལེན་དང་གོང་ཐག་མཉམ་
རྒྱུས་བྱས་ཤིང་འཁོར་གསུམ་ལུས་ལ་རྫོགས་བཞིན་དུ་གདོང་ཐུག་ཚེ་བདུད་ཨ་
རུང་མེ་འབར་དེས་དཔུང་པ་འཕུར་བཞིན་དུ་གླུ་འདི་བླངས་སོ༔
ཨེ་ཨ་དྲོ་ར་ཡ་ད་ཀེ་ཧོ
1.



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
བདུད་སྟོབས་ལྡན་མ་ཡི་ཚོགས་ལ་འདུད༔
དེ་རིང་དཔའ་བོའི་གྲོགས་ལ་བྱོན༔
ས་འདི་ནི་ཨ་འཛོམས་དགའ་འཁྱིལ་ཐང
ང་འདྲ་ང་ངོ་མ་ཤེས་ན༔
ང་རྒོད་པོ་ཨ་རུང་མེ་འབར་ཡིན
ཁོ་རེ་ཚུར་ཆས་ཝ་མོའི་ཁྱུ
ཇག་པ་ཡིན་ན་མང་ལེ་འདྲ།
དམག་དཔུང་ཡིན་ན་ཉུང་ལུགས་ལ
ས་གང་གི་ཕྱོགས་ནས་འོང་ལེ་ཡིན
ངེད་ཀེ་རུ་སྲིན་པོའི་ཡུལ་གླིང་འདིརཿ
ཕོ་སུ་རྒོད་དཔུང་བ་ངོམ་ས་མེད
རྟ་སུ་མགྱོགས་བང་ཁ་ཚད་ས་མེད
རིན་ཆེན་སྲོག་ལ་མི་ཕངས་ལེ
ལི་ལི་མེ་ལ་ཡང་གཅར་དེ
གྲ་ཡག་འཚིག་པའི་སྔ་ལྟས་རེད
གླ་རྔ་ཤིང་ལ་ཡང་དྲུད་དེ
སྲོག་དམར་ཆད་པའི་སྔ་ལྟས་རེད
གཡས་སྟག་དོང་མདའ་མོ་འཕེན་རྒྱུ་མིན
མདུང་སྐྱ་རེངས་འཕྲུལ་འཁོར་བྱེད་དོན་མེད



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
བུ་དཔའ་བོའི་གོ་མཚོན་རང་གྲུབ་ཡིན
ཤ་ཤེད་ཅན་དཔའ་བོའི་ཁུ་ཚུར་གྱིས
བརྒྱབ་ན་དོན་ལྔ་སྣོད་དྲུག་གཏོར
དེ་དགའ་བ་ཨེ་ཤེས་སྔོན་པོ་སྐྱ
གླུ་གོ་ན་རྣ་བའི་བཅུད་ལ་དྲོངས༔
མ་གོ་གླུ་ལ་འགྲེལ་བ་མེད
ཅེས་བླངས་ནས་དཔུང་བ་འཕུར་ཚེ་ལུས་ནས་དུག་ཟེར་འཕྲོསཿ ས་
གཞི་ཡོམ་ཡོམ་བྱེད་སྐབས་འཇང་གཡུ་ལྷ་དཔའ་བོ་དེས་གཏུམ་རྔམ་ཁྲོས་པའི་
ང་རོས་གླུ་འདི་བླངས་སོ།
གླུ་ཨ་ལ་བཛྲ་པཱ་ཎི་ཧཱུྃ༔
མ་ཐ་ལ་དོན་གཉིས་དངོས་གྲུབ་སྩོལ༔
ས་འདི་ནི་ཨ་འཛོམ་གསེར་གྱི་ཐངཿ
མི་ང་འདྲའི་ང་ངོ་མ་ཤེས་ན
འཇང་ཡུལ་མཚར་ར་ཐང་ཆེན་ནསཿ
འཇང་ཆུ་སྔོན་མོའི་གཡས་ཟུར་ནསཿ
ཡང་ཐོག་གཟིམ་ཁྲིའི་ནང་བཅུད་དེ
འཇང་དཔའ་བོ་གཡུ་ལྷ་ཐོག་འགྱུར་ཡིན
ལྷ་གོང་མས་མངགས་པའི་ཕོ་ཉ་ཡིན
ང་གཡུ་ལྷ་བུ་དང་ཐོག་དམར་ལཿ
54



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
བྲག་རྡོ་རྗེ་ཡིན་ཡང་བརྟན་ལེ་མིན
གྲི་གུ་ཟི་དང་ནི་གཤིན་རྗེའི་ཁྲམཿ
བཏབ་ན་ཐར་མེད་ཀུན་གྱིས་ཤེས
ཁྱུང་ཆེན་རྩལ་དང་གནམ་ཡག་བངཿ
མགྱོགས་བུལ་མེད་པ་ཀུན་ལ་གྲགསཿ
དེ་ནས་ཁོ་རེ་བདུད་ཀྱི་བུ
ཁྱོད་ཡིན་གྱི་བུ་ཞིག་ཡིན་ངེས་པས
དགྲའི་རྩ་བ་ཕུང་རྒན་ཁྱོད་མིན་སུ
ཁྱོད་ཤེད་ཅན་ཨེ་ཡིན་ལ་མོ་བལྟ
དཔའ་རྩལ་ཨེ་འདུག་ལ་མོ་ཤེསཿ
ཝ་མོ་སྟག་ལ་བརྫུས་ལེའི་བུ
རྒྱང་བལྟས་ན་གངས་སེང་གཡུ་རལ་ཅན༔
འགྲམ་བཅར་ན་གདའ་ལི་རྔ་གོར་ཅན
རྒྱང་བལྟས་ན་དམར་ཡག་སྤུ་རིས་ཅན
འགྲམ་བཅར་ན་ཝ་མོ་རྔ་རྒྱང་ཅན༔
གྲི་གུ་ཟིའི་སོ་གདན་མ་མཆིས་དོ༔
མདའ་ཉག་ཕྲན་གཏད་ཡ་མི་ལོ་དུ༔
ངས་མཛུབ་མོའི་བར་ནས་རྡུལ་དུ་བརླག༔
ཤི་ཕྱི་མའི་ཡུལ་ལ་ཨེ་སྐྲག་གོ



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
སྐྲག་ན་མགོ་འབུལ་ལུས་འབུལ་གྱིསཿ
མཐའི་མུ་སྟེགས་ལྟ་བ་རྒྱབ་ཏུ་དོརཿ
སྐྱབས་མི་བསླུ་དཀོན་མཆོག་གཙུག་ཏུ་ཁུརཿ
བློ་སེམས་ལེགས་ན་ཆོས་ཀྱིས་འདུལ༔
མི་ངས་ཀྱང་མངོན་སྤྱོད་ལས་མི་རྩོམ
དེ་མ་ཡིན་ཚེ་སྲོག་མར་མེ་འདི
ངས་ཡེ་ཤེས་རླུང་གིས་བསྣུབ་རན་ཡིན
ཕ་ཀིའི་གནམ་ལྕགས་རི་བོ་འདི
ངས་མཛུབ་མོས་བསྐོར་ན་ཨེ་འདྲ་རེདཿ
ཐད་གའི་བྲག་དམར་རྩེ་མཐོ་འདི༔
ལག་ཐལ་མོ་བརྡབ་ན་ཨེ་འདྲ་རེད
ཁྱོད་གསོད་པའི་ལས་ཀྱི་སླ་ཞིག་མེད༔
དེ་གོ་ན་བདུད་ཕྲུག་སེམས་ལ་ཞོག༔
མ་གོ་བསྒྲལ་འདྲེན་དུས་གཅིག་བྱེད
ཅེས་ཟེར་བ་དང་མཉམ་དུ་བདུད་ཨ་རུང་དེ་ཞེ་སྡང་མེ་ལྟར་འབར་
བཞིན་དུ་གཡུ་ལྷའི་སྟེང་དུ་རྒྱུགས་ཡོང་ཚེ་གཡུ་ལྷས་ཕྱག་གཡས་པས་བདུད་
རྒན་གྱི་སྐེ་ནས་བཟུང་ཞིང་ནམ་མཁར་ཕྱར་ཏེ་གླུ་འདི་ལྟར་བླངས་སོ༔
ཨོཾ་བདེ་བ་མཆོག་སྦྱིན་ཧེ་རུ་ཀ
ལྷ་དབང་ཆེན་པད་མ་རྒྱལ་བོ་མཁྱེན
56



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
འོག་མིན་ཆོས་དབྱིངས་ཕོ་བྲང་ནས
བརྒྱུད་གསུམ་བླ་མ་ཐུགས་རྗེ་ཅན༔
མི་ལས་ངན་མ་རིག་སྡིག་ཅན་འདི༔
གནས་བདེ་ཆེན་ཐར་བའི་ལམ་དུ་དྲོངས༔
ལས་སྨོན་ལོག་མ་རུངས་དགྲ་བོ་འདིའི
སེམས་རྣམ་ཤེས་འོད་གསལ་ཞིང་ལ་དྲོངས༔
འཁྲུལ་བའི་སྐྱེ་རྒྱུན་ད་ལྟ་གཅོད
དབྱིངས་བདེ་བ་ཆེན་པོའི་ངང་དུ་ཨཱ༔
ཞེས་བརྗོད་ཅིང་ལན་གསུམ་ཀླད་ལ་བསྐོར་ནས་བྲག་ལ་བརྒྱབཿ ལན་
གསུམ་རི་ལ་བརྒྱབ་ནས་བདུད་ཕོའི་ལུས་སེམས་བསྒྲལ་འདྲེན་དུས་གཅིག་ཏུ་
བྱས་ཤིང་ཕྱིར་གླིང་སྒར་དུ་ཕེབསཿ སེང་ཆེན་སོགས་གླིང་རྒྱལ་བློན་རྣམས་
ཀྱིས་གཏང་རག་ཕུལ་ཞིང་དགའ་བའི་སྟོན་མོ་ཕུན་སུམ་ཚོགས་པ་བྱས་སོ༔
དེ་ནས་བྱ་བ་མི་ལེགས་པ་དེ་བྱང་སྤྲིན་ནག་ལྕགས་རྒོད་བཙན་པོས་མཐོང་དུས་
ད་ཐེངས་རྟིང་མ་ཞིག་མ་ལོན་ན་ཁ་རང་ཡུལ་དུ་མི་འཁོར་ཐག་ཆོད་ཡིན་སྙམ་
ནསཿ སྟག་རི་ལོག་ཙམ་ལ་བཞོན་ནས་གླིང་སྒར་དུ་རྒྱུགས་ཡོང་ཚེ གླིང་འདན་
སྲལ་གཡུ་འོད་འབུམ་མེ་དེས་ཅང་ཤེས་གཡུ་བྱ་དྲེལ་རྔོག་ལ་སྒ་འཇོག་དང་
སྟན་འཇོག་གློ་ལེན་དང་གོང་ཐག་དུས་གཅིག་བྱས་ཏེ༔ འཁོར་སུམ་ལུས་ལ་
ཚང་བ་ཞིག་བྱས་ནས་གདོང་གཏུག་སྐབསཿ སྤྲིན་ནག་ལྕགས་རྒོད་བཙན་པོ་
དེས་ཞེ་སྡང་མེ་ལྟར་འབར་བཞིན་དུ་དཔའ་ངར་གྱི་གླུ་འདི་བླངས་སོ༔
༨



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
གནས་ནམ་མཁའ་ཡངས་པའི་གུར་ཁང་ནསཿ
བདུད་དགའ་རབ་སྲུང་མའི་སྡེ་ཚོགས་མཁྱེན
ས་འདི་ནི་ཨ་འཛོམ་གཞི་དཀྱིལ་རེད
མི་ང་འདྲའི་ང་ངོ་མ་ཤེས་ན།
ང་སྤྲིན་ནག་ལྕགས་རྒོད་བཙན་པོ་ཡིན༔
མི་སྟོང་བསད་ཤན་པ་ལག་དམར་ཡིན
ཁྲི་གསོད་སྡིག་ཅན་ཐར་མེད་ཡིན
ཁྱོད་ཞེ་རྩ་དེ་ཡི་བྲེལ་ལུགས་ལ
དཔའ་མེད་བུ་ལ་ནོར་ཡ་མེད
རྐང་པས་ཡོབ་བརྡུང་ཁྲ་ལ་ལཿ
ཝ་བྲོས་བྱེད་ལ་ནོར་ཡ་མེད
རྟ་སྔོན་འདུར་རྒྱུགས་ལྷབས་སེ་ལྷབ
འགྲོས་མེད་རྟ་ལ་ནོར་ཡ་མེད
ལས་རླུང་དྲག་པོས་དེད་པའི་བུ
ལྕགས་རྒོད་གདོང་ལ་ཐུག་ལུགས་ལ
ངས་མདའ་གཅིག་མི་འཕེན་ཐོག་གཅིག་འཕེན
ཐོག་དམར་པོས་ཡུལ་མེད་བཟོ་ངེས་བྱེད༔
གླུ་གོ་ན་རྣ་བའི་བཅུད་དུ་དྲོངས༔
མ་གོ་གླུ་ལ་འགྲེལ་བ་མེད
。。
58



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ཅེས་ཟེར་ནས་མདའ་གཞུ་སྟེང་དུ་སྤྲདཿ འདན་སྲས་
གཡུ་འོད་འབུམ་མེ་དེས་མདའ་ཉག་ཕྲན་གཞུ་ལྟེབ་ཏུ་བཞག་
ནས་མི་འགྱུར་འཕར་ལྡིང་དང་བྲལ་བའི་གླུ་འདི་བླངས་སོ༔
གླུ་ཨ་ལ་གླུ་ཡི་ལེན་ལུགས་རེད
མ་ཐ་ལ་ངག་གི་འགུགས་ལུགས་རེད
གནས་རྒྱ་ནག་རི་བོ་རྩེ་ལྔ་ནས
ལྷ་འཇམ་དཔལ་གཞོན་ནུ་ཐུགས་རྗེ་ཅན
དུས་དེ་རིང་ང་ཡི་གྲོགས་ལ་བྱོན༔
ས་འདི་ནི་ཨ་འཛོམས་གཞི་དཀྱིལ་ཐང
མི་ང་འདྲའི་ང་ངོ་མ་ཤེས་ན
འདན་ཁ་ར་ཆུ་ར་བསེ་ར་གསུམ
དམག་ཁྲི་སྐོར་བརྒྱད་ཀྱི་ས་ཆ་ལཿ
འདན་ཆུ་རིའི་ལྷ་ཁང་རིང་མོ་ནས
འདན་མ་ཟ་ཧོར་རྒྱལ་རྒྱུད་ཡིན
ཁྲི་གཅེས་འདན་མའི་སྲས་པོ་ལ
ང་འདན་སྲས་གཡུ་འོད་འབུམ་མེ་ཡིན
དགྲ་མ་ཐུབ་སྟེང་གི་ཤི་བདུད་ཡིན
གཉེན་ཁྲ་མོའི་སྟེང་གི་རྒྱ་དར་ཡིན།
གཡུ་འཕུ་དམག་གི་མགོ་འཛིན་ཡིན
59



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
གླིང་ཕྱི་དར་ལྷ་སྲས་དགྲ་ལྷ་ལ
བློན་འཇང་ཕྲུག་གཡུ་ལྷ་ཐོག་འགྱུར་དང༔
ང་འདན་སྲས་གཡུ་འོད་འབུམ་མེ་གཉིས
བློན་གཡུ་འདན་སྟག་མོ་ཁ་སྤྲོད་ཟེར
དེ་ནས་ཉོན་དང་བདུད་ཕྲུག་སྐྱ
མི་ཕོ་ཁེར་འགྲོས་ཤ་རེ་é
རྟ་ཕོ་ཁེར་རྒྱུགས་ཡིད་རེ་མུག
ཁྱི་རྒན་ཁེར་འགྲོས་རྡོ་དང་ཐུག
ཟེར་ཡང་ཟེར་ལ་འདེན་ཡང་བདེན
ངའི་ཉག་ཕྲན་མདའ་ཡི་འཕྲུལ་འཁོར་འདིས༔
བདུད་སྨོན་ལོག་དགྲ་བོའི་སྲོག་རྩ་ཆོད༔
མདའ་འཕེན་འཕེན་མ་རིག་ཁྱོད་ལ་འཕེན
དོན་རྟོགས་རྟོགས་གནས་ལུགས་རང་ངོ་ཤེསཿ
བདུད་ནག་པོ་རྡུལ་དུ་བརླག་གྱུར་ཅིག
གླུ་གོ་ན་རྣ་བའི་བཅུད་དུ་དྲོངསཿ
མ་གོ་གླུ་ལ་འགྲེལ་བ་མེད
ཅེས་བརྗོད་མཐར་མདའ་མཉམ་འཕེན་བྱས་ཀྱང་འདན་སྲས་ལ་སྲུང་
བའི་སྟོབས་བཙན་པས་ཉམས་ཉེས་མ་བྱུང བདུད་ཕོའི་དོན་སྣོད་ཚལ་བར་
གཏུབཿ རྣམ་ཤེས་དཔལ་རིར་བཀོད༔ ཕུང་པོ་བདུད་རྩི་རུ་བསྒྱུར་ནས་ལྷ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ལ་བསྟབས་ཤིང་གླིང་སྒར་དུ་ཕྱིར་ཕེབས་ཚེ་སྔར་བཞིན་དུ་གཏང་རག་དང་
གཟེངས་བསྟོད་ཕུན་སུམ་ཚོགས་པ་བྱས་སོ༔ དེ་ནས་བྱང་མུན་ནག་ཕག་གདོང་
གཟི་འབར་མ་དེ་མུན་ནག་འཐིབས་པའི་ཀློང་དཀྱིལ་ནས་རླུང་ནག་འཚུབ་
མར་ཞོན་ཞིང་རལ་བའི་གསེབ་ནས་ཁྲོ་ཆུའི་སེར་བ་འབབ་བཞིན་གླིང་སྒར་གྱི་
འགྲམ་དུ་སླེབས་ཚེ ལྷ་སྲས་དགྲ་ལྷ་རྩེ་རྒྱལ་དེས་དུང་གི་འཁོར་གསུམ་ལུས་
ལ་རྫོགསཿ དུང་རྟ་རྒྱ་བྱ་ཁྲ་བོར་ཞོན་ནས་ཁོང་གཉིས་གདོང་གཏུག་སྐབས
སྲས་དགྲ་ལྷས་དཔའ་ངར་གྱི་སྒོ་ནས་གླུ་འདི་ལྟར་བླངས་སོ༔
གླུ་ཨ་ལ་གླུ་ཡི་ལེན་ལུགས་རེད
མ་ཐ་ལ་ངག་གི་འགུགས་ལུགས་རེད
མཁའ་དབྱིངས་སྟོང་པའི་འཇའ་གུར་ནས
ཆུ་འཛིན་སྤྲིན་ཕུང་འཐུག་པོ་ནས
དཔའ་སེང་དུང་གྲགས་མཐུ་ཆེན་དང
གཉན་སྟག་དགྲ་བླའི་ལྷ་ཚོགས་མཁྱེན
ས་འདི་ནི་ཨ་འཛོམ་དགའ་འཁྱིལ་ཐང
མི་ང་འདྲའི་ང་ངོ་མ་ཤེས་ན༔
རྫོང་བཙན་པོ་སེང་ཕྲུག་ཁྲ་མོ་ནས
བུ་རྩེ་རྒྱལ་དུག་གི་སྤུ་གྲི་ཟེརཿ
དཔའ་ཡ་མེད་འཛམ་བུའི་གླིང་ལ་གྲགསཿ
མཚན་སྙན་གྲགས་མ་བསྒྲགས་ཡོངས་གྲགས་རེདཿ
61



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
དཔའ་འགྱུར་མེད་རྒྱ་ཚ་ཞ་ལུ་ལ
བུ་ཁེར་སྐྱེས་སྟག་ཕྲུག་འཛུམ་དྲུག་རྒྱས
སྟག་ཁ་དམར་གོང་ནས་ཤ་དམར་ཟོས
ཁྱོད་སྐྱེ་དམན་བདུད་མོ་སྙིང་རེ་རྗེ༔
དཔའ་ཚོད་རང་གིས་མ་བཟུང་ན༔
རྒོད་མིང་རྩ་བ་རླུང་ལ་བསྐུར༔
རྟིང་མ་མི་ལོན་འགྱོད་པ་ཆེ༔
ས་མཐའི་བོང་རྒན་འདུར་རྒྱུགས་དེ
འདོ་བ་རྟ་ལ་དོ་འདོད་ཀྱང
མགྱོགས་པའི་བང་ཁ་ཐོབ་བསམ་མེད༔
ཐང་ཆེན་ཟུར་ནས་སྐྱུར་ལེ་ཡིན
ཁྱིམ་བྱ་དེ་ཕོའི་འཕུར་ལྷབ་དེ༔
ཁྱུང་ཆེན་རྩལ་ལ་འགྲན་འདོད་རེད
ཁྱུང་ཆེན་འཕུར་ཡ་ཡོང་བསམ་མེད༔
རྒྱ་གྲོང་དཀྱིལ་ནས་སྐྱུར་ལེ་ཡིན
ཁྱོད་ལས་ངན་བདུད་མོ་གཟི་འབར་མས
དགྲ་ལྷ་དཔོན་ལ་འགྲན་འདོད་རེད
ང་དགྲ་ལྷའི་འགྲན་ཡ་ཡོང་བསམ་མེད༔
སྨོན་ལོག་གི་ས་བོན་སྐམ་རན་ཡིན



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ངའི་རལ་གྲི་ཡ་ཟི་སྐར་ཕྲན་འདིས
ཁྱོད་གཟུང་འཛིན་སེམས་ཀྱི་བག་ཆགས་དེ
དབྱིངས་བདེ་ཆེན་ཆོས་སྐུའི་ཀློང་དུ་བསྒྲལ
ད་མ་འོངས་བག་ཆགས་མི་སྐྱེད་པར
ཟག་ཀུན་ཟད་བདེ་ཆེན་རྡོ་རྗེར་སྒྲོལ
ཁྱོད་བློ་སེམས་སྣང་བ་མི་སྤྲོའམ
སྤྲོ་ན་རིག་འཛིན་སྲས་སུ་གྱུར
མ་སྤྲོ་བསྒྲལ་འདྲེན་དུས་གཅིག་བྱེདཿ
ཅེས་གསུངས་ནས་རལ་གྲི་ཡ་ཟི་སྐར་ཕྲན་ནམ་མཁར་ཕྱར་ཚེ་བདུད་མོ་
ཕག་གདོང་གཟི་འབར་མས་དུག་རལ་མུན་པ་རང་འཐིབ་ཕྱར་ཏེ་འདི་སྐད་
སྨྲས་སོ
གནས་ས་འོག་མུན་པ་དགུ་རིམ་ནས༔
བདུད་ཀེ་རུའི་གཏི་མུག་ཕག་གདོང་མཁྱེན
ས་འདི་འདྲའི་ས་ངོ་མ་ཤེས་ན༔
གནས་ཨ་འཛོམ་གསེར་གྱི་ཐང་ཆེན་རེད
ང་མིང་ཁྱོད་ཀྱིས་མ་ཤེས་ན༔
བྱང་མུན་ནག་ཕག་གདོང་གཟི་འབར་མ
ཆོས་རྒྱལ་བསྟན་གཞོམ་པའི་ཐོ་ལུམ་ཡིན
སྔགས་སྙིང་པོའི་བསྟན་པའི་གཤེད་མ་ཡིན



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཆོས་མདོ་སྔགས་ཉམས་ལེན་བྱེད་མི་རྣམས
བློ་དབང་མེད་ལོག་ལམ་ཁྲིད་མི་ཡིན
གཉིད་རྨུགས་འཐིབ་བརྗེད་ངེས་དྲན་མི་གསལ
བློ་མི་བརྟན་ཡི་མུག་སྡོད་མི་ཚུགས༔
རྐྱེན་གཏི་མུག་རྨོངས་པའི་བློ་མ་ལུས
ང་གཟི་འབར་རྒྱལ་མོའི་ཐབས་འཕྲུལ་ཡིན
ཡ་གླིང་ཕྲུག་ཉམ་ཆུང་དཀར་པོ་སྐྱ
དགྲ་རྒྱ་ཚའི་ད་ཕྲུག་ཡིན་ནོ་ཟེར།
ཁྱོད་ཕ་བསད་ཤན་པ་དམར་རྒྱ་བ
གླིང་དཔའ་བོའི་གྲལ་དུ་འཇོག་ལུགས་ལ
ངོ་ཚ་རྒྱུ་མི་གདའ་སྙིང་རྗེའི་གནས
ངའི་དུག་རལ་མུན་པ་རང་འཐིབ་འདིས༔
ཁྱོད་གླིང་ཕྲུག་དམར་བསད་མ་བཏང་ན
ང་བདུད་མོ་མིན་པའི་རྟགས་ལ་ཞོག
ཅེས་ཟེར་ནས་ཕན་ཚུན་གྲི་འཐབ་མཉམ་དུ་བྱས་པའི་དུས་སུ་སྲས་དགྲ་
ལྷར་སྲུང་བའི་མཐུ་བཙན་པའི་སྟོབས་ཀྱིས་མ་གནོད༔ བདུད་མོའི་ལུས་ཕྱེད་
གཤགས་བྱས་ཤིང་བསྒྲལ་འདྲེན་དུས་གཅིག་ཏུ་བྱས་ཏེ་མགོ་རྨོག་དར་འཕྲུ་
བཅས་ནོམ་ལ་བླངས་ནས་གླིང་སྒར་དུ་ཕྱིར་ལོག་ཅིང་གླིང་རྒྱལ་བློན་ཀུན་གྱིས་
གཏང་རག་དང་འབུལ་བ་རྒྱ་ཆེར་བྱས་ནས་དགའ་སྐྱིད་ངང་ལ་རོལ་བཞིན་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
བཞུགས་སོ༔ དེ་ནས་ཀེ་རུའི་དུག་ཐང་སྲིན་པོའི་དགའ་ཚལ་དུ་རྔམ་ལྡན་
སྡང་མིག་ཁྲོ་ཞལ་དང་གསེར་གཤོག་ཁེངས་ལྡན་སྒྲ་བརྒྱ་མ་གཉིས་ཀྱིས་ཀེ་
རུ་བདུད་ཀྱི་ལས་དམག་ཁྲི་བརྒྱད་ལ་འདི་སྐད་བསྒྲགས་སོ༔ འོ་ན་བདུད་ཀྱི་
སྡེ་ཚོགས་རྣམས་ད་སྐབས་བདུད་བློན་ཆེ་ཤོས་རྣམས་དཔའ་ཁེར་རྒྱུགས་བྱས་
ནས་གླིང་དམག་གིས་བཀྲོངས་ཚར་སོང༔ དེའི་ཤུལ་དུ་རྒྱལ་པོ་ཡབ་སྲས་དང་
ཡུལ་དམག་བྱེ་བ་རྣམས་ཀྱང་སྔོན་གྱི་སྲོལ་རྒྱུན་མ་ནུབ་ན་དགའ་ཞིང༔ ཆོས་
ལ་བློ་སེམས་དཀར་བ་མང་ཤོས་ཡིན་པས་དེས་ན་ངེད་གཉིས་དང་འུ་ཅག་ལས་
དམག་ཁྲི་བརྒྱད་དེ་ཤུལ་མེད་མ་བཟོས་བར་དུ་རྒྱལ་ཁ་མི་སྦྱིན་ཐག་ཆོད་ཡིན་
པསཿ སང་ཉིན་ངེད་གཉིས་གཙོས་བྱས་པའི་ལས་དམག་ཐམས་ཅད་ཀྱིས་
མགྱོགས་པའི་རྟ་ཞོན༔ རྣོ་བའི་མཚོན་ཐོགས་ནས་འགྲོ་བའི་དུས་ལ་བབ་པ་
ཡིན་པས་དེ་ལུགས་གོ་བར་གྱིསཿ ཞེས་བསྒྲགས་པ་ན་ཐམས་ཅད་ཀྱིས་
ལགས་སོ་ཟེར་ཞིང་འགྲོ་ཆས་བྱསཿ ཉི་མ་དེའི་ཕྱི་ཉིན་བདུད་མོ་གཉིས་ཀྱིས་
མཆན་ཁེབས་སུམ་ཅུ་དང་ལས་དམག་ཁྲི་བརྒྱད་ཁྲིད་དེ་སྐར་ཚོགས་བཞིན་
དུ་ཁྲ་ཧྲིག་ཧྲིག་ནགས་ཀློང་བཞིན་དུ་སྔོ་གནག་ཕྱུར་ཕྱུར མགར་བའི་ཚ་ལ་
བཞིན་དུ་དམར་ནག་ཉི་ལི་ལི་ཀེ་རུའི་རྟ་ནོད་རི་མཐོན་པོ་བརྒལ་ཞིང༔ དུག་ཨ་
ལུང་དམར་ནག་དགུ་ཐང་དུ་སྒར་བཏབ་སྟེ་ལས་དམག་རྣམས་ཀྱིས་མདའ་
མདུང་གྲི་སོགས་ཀྱི་དཔའ་རྩལ་སྦྱོང་བརྡར་བྱས་ནས་བསྡད དེ་ནས་གླིང་
ལྷ་སྒར་ནས་སྐུ་རྗེ་རིན་པོ་ཆེས་སང་ཉིན་ཚེས་ཉེར་དགུ་ལ་བདུད་མོ་སྤུན་གཉིས་
ཀྱི་གཙོས་ཀེ་རུའི་དམག་དཔུང་ཐམས་ཅད་ཀྱིས་དུག་གསུམ་མེ་དཔུང་འབར་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
བཞིན་དུ་གླིང་སྒར་ལ་འོང་བ་ཐག་གིས་ཆོད་པས་དང་པོར་འཇང་ཕྲུག་གཡུ་
ལྷ་ཐོག་འགྱུར་དེས་དམག་ཇི་ལྟར་བརྒལ་ཞིང་འདུག་ཚུལ་གྱི་སོ་པ་དངཿ དེའི་
རྗེས་དགྲ་ལྷ་དང་འདན་སྲས ཨ་ཁུ་རྣམས་ཀྱང་བྱོན་དགོས་པའི་དེ་ལུགས་
མཛོད་གསུངསཿ དེ་ནས་ཕྱི་ཉིན་མཐོ་རི་བོས་གསེར་ཞྭ་གྱོན་པ་དང་མཉམ་དུ་
འཇང་ཕྲུག་གཡུ་་ལྷ་ཐོག་འགྱུར་དེ་རྟ་འདོ་བ་གནམ་ཡག་གོང་སྔོན་ལ་ཆིབས་
ནས་འཁོར་གསུམ་ལུས་ལ་ཚང་བར་བྱས་ཤིང་རླུང་བསིལ་མའི་དཔའ་རྩལ་
དང་ལྡན་པའི་ངང་ནས་ཀེ་རུའི་རི་མཐོན་ནས་གཟིགས་ཙ་ན༔ དུག་ཨ་ལུང་
དམར་ནག་དགུ་ཐང་དུ་ཀེ་རུའི་དམག་སྒར་བརྒྱབ་ཡོད་པ་མཐོང་ཚེ་འཇང་
ཕྲུག་གཡུ་ལྷ་ཐོག་འགྱུར་གློ་བུར་དཔའ་ངར་ཞུམ་པ་མེད་པར་མེ་སྟག་ཆད་
ཆད་ཚ་ལ་ཁོལ་ཁོལ་རླུང་ནག་འཚུབ་འཚུབ་བྱས་ཏེ་སྒར་གཤགས་ནས་རྒྱུགས་
པར་བདུད་ཀྱི་ལས་དམག་ཀུན་གྱིས་མདའ་མཚོན་ཁ་བ་བབ་པ་ལྟར་བྱས་
ཀྱང་མི་རྟ་གཉིས་ལ་ཉམས་ཉེས་ཅི་ཡང་མ་བྱུང་བར་ལས་དམག་སུམ་བརྒྱ་
ཙམ་རལ་གྲིའི་ངར་ལ་དྲངསཿ དེ་ནས་དམག་སྒར་གྱི་དཀྱིལ་དུ་བྱོན་ནས་ཡ་
ཀེ་རུའི་བདུད་བློན་སྡར་མའི་ཁྱུ༔ དཔའ་ཡོད་ན་གཡུ་ལྷའི་གདོང་ལ་བུད༔ ཟེར་
ཚེ་རྔམ་ལྡན་ལྡང་མིག་ཁྲོ་ཞལ་དང་གསེར་གཤོག་ཁེངས་ལྡན་སྒྲ་བརྒྱ་མ་གཉིས་
སོ་སོར་བདུད་རྟ་ལྕགས་སྤྱང་མགོ་དགུ་དང་ཨ་ལྕང་དུག་རླུང་སྲེ་མོང་ལ་ཞོན་
ནས་དུག་མདའ་རེག་ཕུང་སྤུ་གྲི་དང་ཉག་ཕྲན་སྲོག་དམར་རང་གཅོད་གཉིས་
གཞུ་སྟེང་སྤྱད་ནས་སྲིན་མོ་གཉིས་ཀྱི་རལ་བ་གསིག་ཚེ་ཁྲག་གི་ཆར་པ་འབབ་
དུག་རླངས་ཀྱི་ན་བུན་འཐིབཿ རྔམ་པའི་སོ་སྒྲ་བྱེད་བཞིན་མགྲིན་གཅིག་ཏུ་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
གླུ་འདི་བླངས་སོ
ཨོ་ཨ་ཏྭཾ་ར་ཡ་ཏ་ཀེ་ཧོ
ལྷ་དབང་ཕྱུག་ནག་པོ་མཐུ་བོ་ཆེ༔
སྲོག་བདག་བྱ་ཁྲི་མིག་གཅིག་ལ
བདུད་འཁོར་བྱེ་བའི་ཚོགས་དང་བཅས༔
བདུད་མི་སྲུན་རྣམ་པར་རྒྱལ་ཕྱིར་བྱོན༔
ས་འདི་འདྲའི་ས་ངོ་མ་ཤེས་ན༔
ཡུལ་ཀེ་རུའི་ཨ་ཁྱུང་རྒྱལ་ཁབ་ནས
དུག་ཨ་ལུང་དམར་ནག་དགུ་ཐང་རེད
བདུད་མི་སྲུན་དཔའ་མོ་ངེད་གཉིས་ནི༔
སྔོན་གནོད་སྦྱིན་སྤུན་གསུམ་སྤྲུལ་པའི་མཆོག༔
ལྷོ་རྔམ་ལྡན་སྡང་མིག་ཁྲོ་ཞལ་དང
ནུབ་གསེར་གཤོག་ཁེངས་ལྡན་སྒྲ་བརྒྱ་མ
ལུས་འབྱུང་བ་བཞི་ལ་རང་དབང་ཐོབ༔
ཆོས་མདོ་སྔགས་བསྟན་པ་རྨང་ནས་བཤིག
ལྷ་ཤཱཀྱའི་བསྟན་ལ་བསམ་སྦྱོར་གནག
ཡུལ་ཀེ་རུའི་དཔའ་མོ་རྣམ་གཉིས་ཡིན
ལུས་ཁྲབ་ནག་རྡོ་རྗེ་འབུམ་རྫོང་འདི༔
ཐོག་དམར་པོས་བཞུས་ཀྱང་ཉམ་ང་མེད



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
རྨོག་དུག་ཟེར་མེ་རླུང་རང་འབར་འདི༔
མཐོང་ཚད་སྐྱེ་འགྲོའི་བླ་ཡིད་འཕྲོག
མདའ་རེག་ཕུང་སྤུ་གྲི་ངར་མ་འདིས༔
སྡང་དགྲ་བོའི་སྲོག་རྩ་ཆད་ཀྱིས་གཅོད
ཡ་ཁོ་རེ་ཚུར་ཆས་ཝ་མོ་སྔོ
ཤར་གཟན་རྙིའི་སྟེང་ལ་ཆས་ལེ་འདི
འབོད་མ་དགོས་སླེབས་པ་ངོ་རེ་མཚརཿ
ངེད་དཔའ་མོ་རྣམ་གཉིས་ཁ་སྔོན་ལ་
བདུད་འཆི་བདག་ཡིན་ཡང་ཕྱི་བཤོལ་བྱེད༔
དགྲ་ཕར་རྒྱག་གླིང་ལ་ཅུང་མ་བྱས
ཉེས་མེད་ཚུར་ལ་འཁོན་ནས་འོང༔
བློན་སྟག་གཟིག་ཕོ་མོ་མཆེད་དྲུག་དེ༔
མེ་ཏོག་སད་ཀྱིས་བཅོམ་བཞིན་དུ
མ་ངན་བུ་ཡི་དམག་གིས་བཅོམ
ལས་མ་བྱས་བསམ་པ་གཅིག་ཀྱང་མེད༔
དེ་རིང་ཉི་མའི་དུས་ཚོད་ལ
ཁྱོད་རྒོད་པོ་ཡིན་བསམ་སྣང་བ་སྤྲོ
བྱ་གཉིས་སྐྱེས་རྒོད་པོའི་འཕུར་ཡ་ལ
ཁྱོད་ནེའུ་ལེས་གཤོག་འགྱུར་ངོ་རེ་ཚ



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
མཐོ་རི་རྒྱལ་ལྷུན་པོའི་དཔང་ཚད་ལ
ཁྱོད་རི་ཕྲན་འགྲན་འདོད་ངོ་རེ་ཚ
ངེད་འགྲན་བྲལ་བདུད་མོའི་དབང་ཐང་ལ
ཁྱོད་སྡར་མའི་འགྲན་འདོད་ཡིད་རེ་མུག
དེ་རིང་ཉི་མའི་གདོང་གང་ལ
ཁྱོད་སྡར་མའི་ལུས་སེམས་ཕྲལ་ལེ་ཡིན
ཁ་ཆེམས་ཡོད་ན་འཇོག་རན་ཡིན
བླ་མ་ཡོད་ན་གསོལ་བ་ཐོབས༔
བཟློག་མེད་སྲོག་གི་ལན་ཆགས་རེད
གོ་ན་གླིང་ཕྲུག་སེམས་ལ་ཟུངས
མ་གོ་སྲོག་དང་ཕྲལ་རན་ཡིན
ཞེས་ཟེར་ཚེ་འཇང་དཔའ་བོ་གཡུ་ལྷ་ཐོག་འགྱུར་དེས་མདའ་གཞུ་སྟེང་
དུ་སྤྱད་ནས་གླུ་འདི་བླངས་སོ།
གླུ་ཨ་ལ་བཛྲ་པཱ་ཎི་ཧཱུྃ༔
མ་ཐ་ལ་པད་མོ་ཡོ་གི་ཧཱུྃ༔
གནས་ཛ་ལན་དྷ་རའི་གནས་མཆོག་ཏུ
ལྷ་རིགས་གཅིག་པད་མ་ཐོད་ཕྲེང་རྩལ༔
ཡིད་གུས་པས་གསོལ་འདེབས་བྱིན་གྱིས་རློབས༔
དགྲ་ནག་ཕྱོགས་དམ་སྲི་རྨང་མེད་མཛོད༔



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ས་འདི་འདྲའི་ས་ངོ་མ་ཤེས་ན
དུག་ཨ་ལུང་དམར་ནག་དགུ་ཐང་རེད
མི་ང་འདྲའི་ང་ངོ་མ་ཤེས་ན༔
སྔོན་རྒྱ་གར་གྲུབ་ཆེན་ཀུ་ཀུ་རི
དུས་ད་ལྟ་འཇང་ཡུལ་ཁྲ་མོ་ནསཿ
བར་གླིང་སྟོབས་ཆེན་ལྷ་འཛོམ་ལ
ཡ་ཐོག་གཡུ་ཁྲིའི་ནང་བཅུད་དེ
འཇང་དཔའ་བོ་གཡུ་ལྷ་ཐོག་འགྱུར་ཟེར
གླིང་སེང་ཆེན་སྐྱེས་བུའི་སྤྱི་བློན་ཡིན༔
རྩེ་རྒྱལ་འབུམ་པའི་སྒོས་བློན་ཡིན
བློན་འདན་སྲས་དཔའ་བོའི་དཔུང་ཡ་ཡིན༔
དམན་བུད་མེད་བསད་ན་སྙིང་ཁྲེལ་ཆེ༔
ད་མགོ་སྒུར་ཁས་ལེན་ལ་མོ་གྱིས
ལྷ་དཀོན་མཆོག་སྤྱི་བོའི་གཙུག་ཏུ་ཁུརཿ
ཆོས་ལྷ་ལོག་གྲུབ་མཐའ་རྒྱབ་ཏུ་སྐྱུརཿ
དེ་བྱས་ན་མི་བསད་ཚེ་ཐར་བཟོ
རྟ་འདོ་བ་གནམ་ཡག་སྔོན་མོ་འདིས༔
རླུང་བསིལ་མ་ཡིན་ཡང་རྗེས་ནས་འཇོག
ངའི་གཡུ་རྨོག་ནམ་མཁའི་ཁྱུང་རྫོང་ལ



ཏེ
དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
འཕྲུ་གཡུ་མདོག་ཕྱོགས་ལས་རྣམ་རྒྱལ་བཙུགས
གཡུ་ཁྲབ་རྡོ་རྗེ་ཁྲབ་རིང་ལ
ཆུ་དར་སྔོན་མོའི་ཡང་ཤམ་བཏགས
མཚོན་རལ་གྲི་གུ་ཟིའི་སྐྱ་རེངས་ལ
གུ་ལང་གསེར་གྱི་མཛོད་ཐག་བསྡམས
གཡས་སྟག་དོང་ལྷ་ཤོག་འབྲུག་སྡེའི་ནང
མདའ་གནམ་ལྕགས་ཁྲག་འཐུང་ལྔ་བཅུས་གང
གཡོན་གཟིག་ཤུབས་ཤ་ཟན་སྟག་ཚང་ལ
ལྕགས་གཞུ་ནག་པོ་ཐོག་འབབ་བཙུགས
འཕྲུལ་ནག་མེ་ཆེན་གློག་འཁྱུག་བཏགས༔
གཡུ་གསེར་སྒ་རིན་ཆེན་དབང་རྒྱལ་ལཿ
ཁྲ་ཡག་གཟིག་གི་ཨ་འཇོག་བརྒྱབ་
འཇང་གཡུ་འཕྲུ་ཅན་གྱི་མགོ་འཛིན་ཡིན
ལྷ་གསང་བའི་བདག་པོའི་རྣམ་སྤྲུལ་ཡིན
ཁྱོད་དམ་སྲིའི་རིགས་ལ་བློ་གཏད་མེད
མ་བསྒྲལ་བསྟན་འགྲོའི་བདེ་ལ་གནོད༔
གཡས་སྟག་དོང་ལྷ་ཤོག་འབྲུག་སྡེའི་ནང
མདའ་མོ་ང་འགྲོ་ཁྲིགས་སེ་ཡོད༔
འགྲོ་ཐག་ཆོད་ལྕགས་ནག་ཤ་ཟན་དང
71



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
མདའ་ཁྲག་འཐུང་གློག་དམར་འཕུར་ཤེས་གཉིས
མདའི་མགུལ་དཀྲིས་གསེར་ལས་གྲུབ་ལེ་འདི
ལྷ་ཤཱཀྱའི་བསྟན་པ་དར་བའི་རྟགས
མདའ་སྣེ་ལྕགས་ལས་གྲུབ་པ་འདི༔
ཆོས་སྐྱོང་མགོན་པོའི་བླ་ལྕགས་རེད
བདུད་སྲོག་རྩད་ནས་གཅོད་པའི་རྟགས
གནས་རང་སྣང་དག་པའི་ཞིང་ཁམས་ནས
མགོན་རང་རིག་ཨོ་རྒྱན་གྲོ་ལོད་རྩལ༔
བདུད་དམ་སྲི་འདུལ་བའི་སྡོངས་གྲོགས་མཛོད
ཡིད་བདེ་སྟོང་སྤྲོས་བྲལ་ཕོ་བྲང་ནས
མ་བདེ་ཆེན་མཁའ་འགྲོ་ནུས་སྟོབས་ཅན༔
བདུད་དམ་སྲིའི་ལས་ངན་སྦྱང་དུ་གསོལ
ངའི་དགྲ་གསོད་མཚོན་ཆ་རྣོན་པོ་འདིས༔
དགྲ་དམ་སྲི་བདུད་མོ་སྤུན་གཉིས་ཀྱི
སྙིང་སྲོག་རྩ་ཁྲག་རྩ་རྦད་ཀྱིས་ཆོད
ལུས་དོན་ལྔ་སྣོད་དྲུག་ཚལ་བར་གཏུབས༔
དོན་གང་བསམ་འགྲུབ་པའི་གྲོགས་མཛོད་ཅིག
ཅེས་བརྗོད་པ་དང་མཉམ་དུ་བདུད་མོ་གཉིས་ཀྱིས་གཡུ་ལྷ་ལ་མདའ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
གཉིས་སྤྲིངས་ཀྱང་ཁྲབ་ཀྱི་བྱང་བུ་ཁ་ཤས་གཏོར་བ་ལས་སྲུང་བའི་མཐུས་
མ་ཆོད༔ གཡུ་ལྷས་མདའ་གཉིས་སྤྲིངས་ཚེ་བདུད་མོ་གཉིས་ཀྱི་སྙིང་གར་
ཕོག་ནས་སྲོག་རྩ་བཅད་ཀྱང་ད་དུང་སྨོན་ལོག་གི་དབང་གིས་མ་ཤི་བར་གཡུ་ལྷའི་
སྟེང་དུ་མཆོང་ཡོང་ཚེ༔ གློ་བུར་དུ་སྲས་དགྲ་ལྷ་དང་འདན་སྲས༔ ཁྲོ་ཐུང་གསུམ་
མདའ་ཡལ་བཞིན་དུ་འཇང་གཡུ་ལྷའི་མདུན་ཕྱོགས་སུ་སླེབས་ཚེ༔ བདུད་
མོ་གཉིས་གློ་བུར་དུ་ལྕགས་ཀྱི་བྱ་ཁྲ་གཉིས་ལ་སྤྲུལ་ནས་ནམ་མཁར་འཕུར་ཤོར
དེ་མ་ཐག་ཏུ་སྔགས་མཁན་ཁྲོ་ཐུང་རྒྱལ་པོ་གིང་དཀར་ནག་བཞིར་སྤྲུལ་ནས་
བྱ་ཁྲ་གཉིས་རང་དབང་མེད་པར་མདུན་དུ་བཀུག་ནས་བདུད་མོ་ཁོ་རང་གཉིས་
ཀྱི་ལུས་ལ་འགུག་བསྟིམས་མཛད དེའི་ཚེ་དགྲ་ལྷ་དང་གཡུ་ལྷ འདན་སྲས་
གསུམ་ཤར་རྒྱག་ཏུ་བརྒྱུགས་ནས་མཆན་ཁེབས་སུམ་ཅུའི་ནང་ནས་ཉི་ཤུ་ཙམ་
བསྒྲལཿ མཆན་ཁེབས་བཅུས་མགོ་འབུལ་བྱསཿ ལས་དམག་ཀུན་གྱིས་ཀྱང་
མགོ་འབུལ་ཞུས བདུན་མོ་གཉིས་ཀྱིས་ད་དུང་དཔའ་ངར་མི་ཞུམ་པར་དུག་
རླངས་མུན་པ་དྭངས་མེད་ཀྱིས་དབུས་སུ་སྲིན་མོ་སྡེ་ལྔར་སྤྲུལ་ནས་གླིང་གི་
དཔའ་ཐུལ་ལ་རྒོལ་བ་བྱེད་ཚེ༔ འཇང་གཡུ་ལྷས་འཕྲུལ་ཞགས་མེ་ཆེན་གློག་
འཁྱུགས་ཀྱིས་བདུད་མོ་སྡེ་ལྔ་བསྡམས་ཤིང་གླིང་དཔའ་ཐུལ་སྡེ་བཞིའི་ནང་
ནས་ལྷ་སྲས་ཀྱིས་རལ་གྲི་དངཿ གཡུ་ལྷ་དང་འདན་སྲས་གཉིས་ཀྱིས་མད༢
ཁྲོ་ཐུང་གིས་ཕུར་བུ་ཐོགས་ནས་མགྲིན་གཅིག་ཏུ་གླུ་འདི་བླངས་སོ
གླུ་ཨ་ལ་ཆོས་དབྱིངས་སྐྱེ་མེད་གླུ
མ་ཐ་ལ་འགག་མེད་བདེ་སྟོང་གདངས
73



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
གནས་འོག་མིན་མངོན་སྤྱོད་ཞིང་ཁམས་ནས
ལྷ་དབང་ཆེན་དྲག་པོའི་ལྷ་ཚོགས་མཁྱེན
བདུད་དམ་སྲི་མ་རུང་ལས་ངན་འདི༔
རུས་པ་ཞེ་སྡང་ཕ་ལས་སྐྱེས
ཤ་ཁྲག་འདོད་ཆགས་མ་ལས་བྱུང
སེམས་ནི་མ་རིག་དབང་གིས་གྲུབ
ཆོས་དགེ་བ་བཅུ་པོ་ཁྱད་དུ་བསད
མི་དགེ་བཅུ་པོ་དང་དུ་བླངས
བསྒྲལ་བའི་ཞིང་བཅུ་ཁྱོད་ལ་ཚང
མཚོན་ཆེན་ཕུར་བུས་གཟིར་ཙ་ན༔
ཚེ་བསོད་ནམས་དྭངས་མ་བདག་ལ་བསྡུ
ཐབས་ཤེས་རབ་མདའ་མོས་སྦར་ཙ་ན༔
ཉོན་ཤེས་འཁྲུལ་བའི་དྲི་མ་སྦྱངས
མཚོན་ཆེན་རལ་གྲིས་བཏབ་ཙ་རཿ
བདག་འཛིན་སྒོང་རྒྱ་རལ་བ་ཡིན
དཔའ་བོ་ཚད་མེད་རྣམ་བཞི་ཡིས༔
བསྒྲལ་འདྲེན་ཆོས་སྐུའི་རྒྱས་འདེབས་བྱེད༔
སྐུ་མི་གཡོ་རཱུཏྲའི་སྒྱུ་ལུས་གཞོམ
གསུང་འགགས་མེད་རཱུ་ཏྲའི་འབྱུང་འཇུག་འགགས
74



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ཐུགས་འཁྲུལ་མེད་གཟུང་འཛིན་རྩད་ནས་ཆོད
སྲིད་འཁོར་བའི་འཁྲུལ་འཁོར་སྟོངས་པ་ཡིན
ལུས་ཤ་ཁྲག་ཡེ་ཤེས་བདུད་རྩིར་བསྒྱུརཿ
ལྷ་དབང་ཆེན་དྲག་པོའི་ཞལ་དུ་བསྟབས
སྲིད་གསུམ་འདྲེན་པའི་ཕྲིན་ལས་མཛོད
ཅེས་བརྗོད་པ་དང་མཉམ་དུ་མཚོན་ཆ་རྣམས་ཚད་པ་ཙམ་གྱིས་བདུད་མོ་
གཉིས་བསྒྲལ་འདྲེན་དུས་གཅིག་ཏུ་བྱས་ཏེ༔ ཕུང་བོ་བསྲེགས་བླུག་མཛད
མགོ་འབུལ་བྱས་ཡོད་པའི་བདུད་ཀྱི་ལས་དམག་ཡོངས་རྫོགས་ཁྲིད་དེ་ཐུགས་
བདེ་བར་གླིང་སྒར་དུ་བྱོན་ནས་རྒྱུ་མཚན་རྣམས་ལྷག་ལུས་མེད་པར་ཞུས་ཚེ་
རྗེ་སེང་ཆེན་གཙོས་བྱས་པའི་རྒྱལ་བློན་ཀུན་གྱིས་ཐུགས་དགྱེས་ཚོར་ཆེན་པོར་
མཛད་ཅིང༔ གཏང་རག་དང་དགའ་རྟགས་བསམ་གྱིས་མི་ཁྱབ་པ་གནང་
བར་མཛད་དོ༔ དེ་ནས་ཀེ་རུའི་བདུད་དཔུང་ཚར་བཅད་ཅིང་བདུད་བློན་ཕོ་
མོ་བརྒྱད་པོ་བཏུལ་རྗེསཿ སྲས་མོ་དབྱངས་ཅན་འོད་གསལ་སྒྲོལ་མ་
དེ་ཉིད་ཀྱིད་ཡིད་དགའ་སྤྲོའི་མེ་ཏོག་རབ་ཏུ་རྒྱས་ཏེ་ཡབ་རྒྱལ་པོ་གཡུ་འབྲུག་
སྟོབས་ལྡན་གྱི་མདུན་དུ་བྱོན་ནས་འདི་སྐད་ཞུས་སོ
གླུ་ཨ་ལ་ཕར་ཕྱིན་ཐག་པའི་ངག
མ་ཐ་ལ་རྡོ་རྗེ་ཐེག་པའི་ཚིག
གླུའི་རྒྱབ་རྟེན་དུས་གསུམ་རྒྱལ་བས་མཛོད༔
75



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
གླུ་སྣ་མ་དང་མཁའ་འགྲོས་དྲོངསཿ
རྗེ་ཡབ་གཅིག་རྒྱལ་པོས་ཚུར་གསོན་དང
དབྱངས་ཅན་འོད་གསལ་སྒྲོལ་མ་ངས
དུས་དེ་རིང་བཀྲ་ཤིས་ཉི་མ་ལ།
གཏམ་སྙན་མོའི་ཞུ་དོན་འདི་འདྲ་ཡོད༔
སྔོན་ཀེ་རུ་དག་པའི་ཞིང་ཁམས་དེའི
བདུད་སྨོན་ལོག་ཕོ་མོ་བརྒྱད་པོ་ཡིས
ཆོས་མདོ་སྔགས་བསྟན་པའི་ཉི་མ་བསྣུབས
ལས་མི་དགེ་སྡིག་པའི་མུན་ནག་འཐིབས
རྗེ་རྒྱལ་པོར་དུག་གི་མུན་ཆུ་དྲངས
བློན་ཆོས་ལ་དཀར་ཀུན་ཁྲིམས་རར་བཙུད༔
བློན་རེ་ཟུང་མ་གཏོགས་ཀུན་གཤེགས་ཚར
ཟླ་ཡར་སྔོན་དུས་ཚེས་ཉེར་དགུ་ཡན
བདུད་སྨོན་ལོག་ཕོ་མོ་བརྒྱད་པོ་དང
ཆོས་བསྟན་ལ་རྒོལ་བའི་བདུད་དམག་ཀུན༔
མངོན་སྤྱོད་དྲག་པོས་ཚར་བཅད་བྱུང
ད་སྐྱིད་པའི་ཉི་མ་ཤར་རན་རེད
རྗེ་སེང་ཆེན་རྒྱལ་པོའི་ཐུགས་བསྐྱེད་དང
འཇང་དཔའ་བོ་གཡུ་ལྷ་ཐོག་འགྱུར་སོགས



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར། །
གླིང་དཔའ་ཐུལ་རྣམས་ཀྱི་བཀའ་དྲིན་གྱིས
ཡུས་ཀེ་རུ་ཆོས་ལ་བསྒྱུར་རན་རེད
ད་བུ་མོ་ང་ཡིས་བསམ་ཚོད་ལ།
ཟླ་འདི་ཡི་བཀྲ་ཤིས་ཚེས་བརྒྱད་ལ
གླིང་སེང་ཆེན་དཔའ་བོའི་སྡེ་ཚོགས་ཀུན
ལྷ་མཁར་པད་མ་འབུམ་རྫོང་དུ༔
གདན་འདྲེན་ཆིབས་བསུ་བྱས་ན་བསམ
ཡབ་རྒྱལ་པོ་ཁྱེད་ཀྱིས་ཅི་དགོངས་ལགསཿ
གླུ་འཁྲུལ་བ་སོང་ན་མཐོལ་ལོ་བཤགས༔
ངག་འཆལ་བ་སོང་ན་བཟོད་པར་གསོལ
ཞེས་ཞུ་དར་དང་རིན་པོ་ཆེ་སོགས་བཀྲ་ཤིས་པའི་རྫས་མང་པོ་མདུན་དུ་
ཕུལ་ཚེ ཡབ་རྒྱལ་པོའི་ཐུགས་ལ་བདུད་གྲིབ་དུག་གི་མུན་པ་འཐིབས་རྐྱེན་
གྱིས་རབ་རིབ་ཙམ་ལས་ཐུགས་ལ་སྤྲོ་བ་ཚད་མེད་ཡོད་ཀྱང་འདི་མིན་འདི་
ཡིན་མེད་པའི་ངང་ནས་སྲས་མོར་ཐུགས་བརྩེ་བའི་ངང་ནས་འདི་སྐད་གསུངསཿ
འོ་ན་བུ་མོ་དམ་པ་ལགསཿ མགོན་བསླུ་མེད་མཆོག་གསུམ་རིན་པོ་ཆེར་བློ་
ཕུགས་གཏོད་ལ་ཁྱེད་ཀྱིས་དགོངས་པ་བཞིན་གྱིས་དང་དེ་ལེགསཿ བློན་རྒན་
བཀྲ་ཤིས་ཟླ་བཟང་དེ་ཁྲིམས་ར་རུ་བཞུགས་ཡོད་པས་དེ་ལ་འཕྲད་ན་བློ་
གཏོད་དང་མི་བསླུ་སྙམཿ དེ་མིན་ང་ལ་བཀོད་པ་ཅི་ཡང་མེད་པས་དེ་ལུགས་
མཛོད༔ ཅེས་གསུངས༔ དེ་ནས་སྲས་མོས་ཆ་དང་བང་ཆེན་བརྫངས་ནས་
77



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
གླིང་རྒྱལ་བློན་རྣམས་ཚེས་བརྒྱད་ཉིན་གྱི་སྔ་དྲོ་ཀེ་རུའི་གྲོང་ཁྱེར་ལ་བྱོན་དགོས་
པའི་ཞུ་བ་ཕུལཿ ཕྱི་རོལ་གྱི་ཁྲིམས་བདག་འགའ་མ་གཏོགས་པའི་དམངས་
ཡོངས་ཀྱི་སེམས་དགའ་སྤྲོས་རབ་ཏུ་ཁེངས་ཏེ་བསུ་མ་བྱེད་པའི་སྟ་གོན་
མཛདཿ དེ་ནས་ཚེས་བརྒྱད་ཀྱི་སྔ་དྲོར་གླིང་རྒྱལ་བློན་ལྷ་དམག་ཐམས་ཅད་
ཁྲ་དཔུང་ངེ་འོད་ཐེབས་སེ་བྱོན་ཞིངཿ དེའི་ནང་ནས་ལྷ་སྲས་དང་འདན་སྲས་
གཡུ་ལྷ་གསུམ་པོས་མཆན་ཁེབས་བརྒྱ་རེ་ཁྲིད་ནས་གྲོང་ཁྱེར་གྱི་སྲང་ལམ་
ཀུན་ལ་བྱོན་ཞིང་ཁྲིམས་ལ་སྦྱར་ཡོད་པའི་བཙོན་པ་སྟོང་ལྷག་ཡོད་པ་ཀུན་
བཙོན་ལས་བླངསཿ སྒོ་སྲུང་སོགས་དེར་ཡོད་པའི་དམག་ཐམས་ཅད་ཀྱིས་
མགོ་འབུལ་ཞུསཿ ཉེས་མེད་ཀྱི་སེམས་ཅན་མང་པོ་སྡུག་ལ་སྦྱར་བ་དང་སྲོག་
ཆད་གཅོད་ལ་ཉེ་བ་ཀུན་སྲོག་གི་འཇིགས་པ་ལས་སྐྱབས་ཤིང་ཕྱིན་ཆད་དེ་
ལྟར་མི་ཆོག་པའི་ཁྲིམས་དང་ཡི་གེ་སྦྱར༔ དེའི་ཉིན་ཀེ་རུའི་རྒྱལ་ཁབ་ཀྱི་ཆེ་
ཆུང་མཆོག་དམན་ཐམས་ཅད་ཀེ་རུའི་གྲོང་ཁྱེར་དུ་འཛོམས་དགོས་པའི་བརྡ་
ཡིག་སྦྱརཿ དེ་ནས་སྲས་མོ་དབྱངས་ཅན་འོད་གསལ་སྒྲོལ་མའི་གཙོའི་གྲོང་
ཁྱེར་གྱི་མི་ཀུན་གྱིས་རོལ་མོའི་རིགས་རྣམ་པ་སྣ་ཚོགས་དང་དར་གདུགས་
འཕན་གསུམ་སྣ་ཚོགས་ཐོགས་ཏེ གླིང་སེང་ཆེན་རྒྱལ་པོའི་ཆིབས་ཁ་སྲས་
མོས་བླངས དེ་མིན་དཔའ་ཐུལ་གྱི་ཚོགས་རྣམས་རང་རང་གི་གྲལ་ཐོབ་བཞིན་
དུ་བྱིན་ཞིང་ཕོ་བྲང་པད་མ་འབུམ་རྫོང་གི་ཚོམས་ཆེན་ཀ་བ་སྟོང་ལྡན་དུ་གདན་
རབས་བཅོ་བརྒྱད་བརྒྱབ་ཅིངཿ རིན་ཆེན་གསེར་གྱི་ཁྲི་གཅིག་ལ་སེང་ཆེན་
རིན་པོ་ཆེ་དང་གསེར་ཁྲི་གཅིག་ལ་ལྷ་སྲསཿ དངུལ་ཁྲི་གསུམ་གྱི་སྟེང་དུ་སོ་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
སོར་ཁྲོ་ཐུང་དང་གཡུ་ལྷ་འདན་སྲས་རྣམས་བཞུགསཿ དེ་མིན་འབོལ་གདན་
རིན་ཐང་དང་བྲལ་བ་སྣ་ཚོགས་ཀྱི་གདན་ལ་དཔའ་ཐུལ་གཞན་རྣམས་འཁོད་
ཅིངཿ ཇ་ཆང་སོགས་ཟས་ཀྱི་ལོངས་སྤྱོད་ལྷ་དང་མཉམ་པའི་སྐབས་དེར་སྲས་
མོ་དབྱངས་ཅན་འོད་གསལ་སྒྲོལ་མ་དེས གཡས་སྐྲ་གནག་སྣུམ་གཡས་སུ་
བྱུག རིན་ཆེན་ཟ་འོག་ལྗང་ཁུའི་སྐུ་ཆིངས་བསྡམ མིག་སྟོང་ནོར་བུའི་
རྒྱན་ཆ་ལུས་ལ་གྱོན ཆུ་དར་སྟོང་རི་གཡས་འཁྱིལ་ལག་ཏུ་ཐོགསཿ སྤོས་
ཤེལ་ཉི་ཟླའི་སྒྲོན་མེ་འོད་ལྡན་དང་བསམ་འཕེལ་དབང་གི་ནོར་བུ་རིགས་ལྔ་
དེ་གསེར་རིན་ཆེན་ཕྲན་གྱིས་སྤྲས་ཏེ་ནང་དུ་བཞག ཛ་ཏི་སྨན་གྱི་ཨ་མྲ་སྐྱེམས་
སུ་དྲངས་ཤིངཿ ཞལ་ཏ་མ་བརྒྱད་ཀྱིས་བསྐོར་ཞིང་གུས་ཕྱག་ལན་གསུམ་འཚལ་
ནས་གླིང་རྒྱལ་བློན་ཀུན་གྱི་བརྩེ་བས་རྗེས་སུ་འཛིན་པའི་ཞུ་གསོལ་འདི་ལྟར་
བཏབས་སོ༔
གླུ་ཨ་ལ་ཀུན་རྫོབ་བདེན་པའི་གླུ
མ་ཐ་ལ་དོན་དམ་བདེན་པའི་གླུ
དོན་བདེན་གཉིས་བསླུ་བ་མེད་པའི་གླུ
མགོན་རྒྱལ་བསྟན་དར་ཞིང་རྒྱས་གྱུར་ཅིག
ས་འདི་ཡི་ས་ངོ་མ་ཤེས་ན༔
ཕོ་བྲང་པད་མ་འབུམ་རྫོང་ནས
ཚོམས་ཆེན་ཀ་བ་སྟོང་ལྡན་རེད
སྨན་ང་འདྲའི་ང་ངོ་མ་ཤེས་ན༔



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
སྔོན་གནས་མཆོག་དམ་པ་མཁའ་འགྲོའི་གླིང
མ་དབྱངས་ཅན་སྤྲུལ་པ་མཚོ་རྒྱལ་མའི
སྐུའི་སྤྲུལ་པའི་གར་བསྒྱུར་མི་མོའི་ཚུལ
ཡབ་གཡུ་འབྲུག་སྟོབས་ལྡན་རྒྱལ་པོ་ཡི༔
སྲས་མོ་དབྱངས་ཅན་འོད་གསལ་སྒྲོན
སྐྱེ་བ་འདི་ཡི་སྔ་ཐོག་ལ
རང་བཞིན་སྤྲུལ་སྐུའི་ཞིང་ཁམས་སུ
ཨོ་རྒྱན་པད་མའི་སྤྱན་སྔ་རུ
བདག་ཅག་སྨོན་ལམ་གཅིག་ཏུ་ཐེབས
མ་སེམས་ཅན་བདེ་ལ་འགོད་ཕྱིར་མངགས
ང་སྐྱེས་པ་མི་འདྲ་བྲིས་པ་འདྲ
ཞལ་རས་པད་མ་དཀར་པོ་ལ
གནག་སྣུམ་སྤྱན་མིག་བུང་བ་མྱོས
ཚེམས་ཕྲེང་ཟེའུ་འབྲུ་དཀར་པོ་ལས་
མལླི་ཀ་ཡི་དྲི་བསུང་འཐུལ
དབུ་སྐྲ་རྒྱ་ལྕང་ལོ་མ་ལ
གཟི་བྱུར་སྤོས་ཤེལ་གཡུར་དུ་ཟ
སྐུ་ལུས་མདའ་སྨྱུག་ལྡེམ་པ་འདྲ་
དར་གོས་ཟ་འོག་ལྭ་བ་གྱོན༔
80



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
གསུང་སྙན་མོ་རྒྱུད་མངས་པི་ཝཾ་གིས
གླུ་ལེན་པ་ཁུ་བྱུག་དྲུག་འགྱུར་ལེན
ཡིད་བདེ་ཆེན་དགའ་བཞིའི་ཟུར་མིག་གཡོ༔
དོན་ལྷན་སྐྱེས་གཉུག་མའི་རང་ངོ་སྐྱོང
སྐུ་སྐེད་པའི་སྐ་རག་ཡན་ཆོད་ལཿ
ལྷ་སྒྲོལ་མ་ཉི་ཤུ་རྩ་གཅིག་བཞུགས
སྐུ་སྐེད་པའི་སྐ་རགས་མན་ཆོད་ལཿ
འཛམ་གླིང་བསྟན་མ་བཅུ་གཉིས་བཞུགས
གཡས་གསེར་དེམ་ནང་གི་ཇ་འདྲེན་འདི༔
རྒྱ་ཇ་མེ་ཏོག་ཡོངས་འཛིན་ཡིན
གཡོན་དངུལ་དེམ་ནང་གི་ཆང་འདྲེན་འདི
མ་གྲུབ་པའི་རྒྱལ་མོའི་ཚེ་ཆང་ཡིན
བཅུ་གསུམ་དར་གྱི་མཇལ་དར་ཡོད
ལྷ་ཀླུ་གཉན་གྱི་ལས་དར་འབུལ
སྤོས་ཤེལ་ཉི་ཟླའི་སྒྲོན་མེ་དང
གསེར་གཞོང་རིན་ཆེན་ཕྲན་སྤས་ནང
བསམ་འཕེལ་དབང་གི་ནོར་བུ་ལཿ
གསེར་དངུལ་རྡུལ་ཚད་བརྒྱ་ཕྲག་གསུམ
གླིང་དཔའ་ཐུལ་ཕེབས་པའི་དགའ་སྟོན་དང
81



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
རྗེ་སེང་ཆེན་མཇལ་བའི་མཇལ་དར་ཡིན༔
གནས་འདི་ཡི་བདུད་དཔུང་གནག་ཅིང་རྩུབ
ཤ་ཟ་དམ་སྲི་སྲིན་པོའི་རིགསཿ
མ་རིག་འཁྲུལ་བ་ཨར་ལ་གཏད།
བསྒྲལ་འདྲེན་དཔའ་རྟགས་ངོ་སོ་མཐོ་
མཛད་པ་དེ་དག་བཀའ་དྲིན་ཆེ
མགོན་སེང་ཆེན་ནོར་བུ་དགྲ་འདུལ་དང༔
སྲས་དགྲ་ལྷ་ཨ་ཁུ་ཁྲོ་ཐུང་རྒྱལ
འཇང་གཡུ་ལྷ་དང་ནི་འདན་སྲས་སོགས
ཁྱེད་འདིར་བཞུགས་དཔའ་བརྟུལ་སྡེ་ཚོགས་ཀྱིས
ཐུགས་བརྩེ་བ་ཆེན་པོས་རྗེས་བཟུང་ནསཿ
ཡུལ་ཨ་ཁྱུང་ཀེ་རུའི་རྒྱལ་ཁབ་འདིར
འགྱུར་མེད་ཐུགས་ཀྱི་བསྟན་པ་མཆོག
སྔ་འགྱུར་གྱི་སྒྲོན་མེ་སྦར་དུ་གསོལ
ཡང་གཅིག་སྙན་པའི་ཞུ་མཆོད་འབུལ
སྒོས་སྨོན་ལམ་དམ་ཚིག་གཅིག་པ་ཡི༔
འཇང་ལྷ་སྲས་གཡུ་ལྷ་རིན་པོ་ཆེས།
གནས་ཙ་རི་གཉིས་པའི་སྒོ་འབྱེད་ཅིང
ཕ་པད་མའི་ཟབ་གཏེར་ནོར་བུའི་དབྱིག
82



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར། །
གདན་དྲངས་པའི་རྟེན་འབྲེལ་དུས་འདིར་བབ
རིན་ཆེན་གཏེར་སྒོ་ང་ཡིས་འབྱེད
རྒྱུ་གསེར་གཞོང་ནོར་བུས་སྤྲས་པའི་ནང
དགོས་འདོད་འབྱུང་དགའ་བ་གཡས་འཁྱིལ་དང
ཞུ་དར་ཆུ་རི་སྟོང་འཁྱུགས་དང
ངའི་རིན་ཆེན་གསེར་གྱི་སོར་གདུབ་འདིས༔
ཕྲ་རྡོ་རྗེ་ཕ་ལམ་རང་གྲུབ་ཡིན
ཕྲ་འདི་ཡང་དངུལ་སྲང་འབུམ་ཕྲག་རི
འདིའི་རི་མོ་འབྲུག་དང་རྨ་བྱས་མཛེས
གཡུ་དྲུག་དཀར་མང་པོའི་ཕྲ་ཚོམ་ཡོད
ཡང་པད་མ་རཱ་གའི་ཁྲ་གདན་ཡོད།
མགོན་གཡུ་ལྷའི་མཛད་ཕྲིན་རྒྱས་ཕྱིར་འབུལ
ལམ་རྨད་བྱུང་ཨ་ཏི་རྫོགས་པ་ཆེ༔
སྨན་ང་ལ་ངོ་སྤྲོད་གནང་བར་ཞུ
གླུས་མཆོད་པ་འོད་གསལ་དཔལ་བེར་སྟིམསཿ
གླིང་དཔའ་ཐུལ་ཐུགས་བཞེད་གྲུབ་པར་སྨོན།
ཞེས་ཞུས་ཚེ་སེང་ཆེན་སོགས་དཔའ་ཐུལ་ཀུན་གྱིས་ཐུགས་དགྱེས་ཚོར་
ཆེན་པོ་མཛདཿ དེ་ནས་སྲས་མོ་དེ་ཡབ་གཅིག་རྒྱལ་པོ་ཆེན་པོའི་མདུན་དུ་
བྱོན་ན་སེང་ཆེན་རྒྱལ་པོ་སོགས་གླིང་དཔའ་ཐུལ་རྣམས་ཆིབས་བསུ་མཛད་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཅིང་ཕོ་བྲང་དུ་བཞུགས་ཡོད་པའི་ཚུལ་ཞིབ་རྒྱས་སུ་ཞུས་པ་དང་ཆབས་ཅིག་
ཏུ་ད་ལྟ་ཁྱེད་ཡང་སེང་ཆེན་མདུན་དུ་བྱོན་ཨེ་ཐུབ་གཟིགས་ཞུས་ཚེ རྒྱལ་
པོ་ཡང་ཐུགས་ཤིན་ཏུ་དགྱེས་ཏེ་བྱོན་གྲབས་མཛད༔ བློན་ཆེན་བཀྲ་ཤིས་ཟླ་
བཟང་ཡང་བོསཿ སྲས་མོ་སོགས་ཀྱིས་རྒྱལ་བློན་གཉིས་ཀྱི་ཕྱག་གི་བཟུང་
ནས་ཁྲིད་ཅིང་སེང་ཆེན་རིན་པོ་ཆེ་དང་དཔའ་ཐུལ་རྣམས་ལ་ཁམས་བཟང་
ཞུས་ཤིང་ཕྱག་འཚལ་ནས་ཕན་ཚུན་མཇལ་དར་གནང་རེས་བྱསཿ སེང་ཆེན་
གྱི་མདུན་འབོལ་གདན་མཐོ་དམན་གྱི་གདན་ལ་རྒྱལ་བློན་གཉིས་བཞུགས་
ནས་སེང་ཆེན་སོགས་ཀྱིས་གྲིབ་ཁྲུས་དང་མནོལ་བསང་བྱས་མཐརཿ སེང་
ཆེན་གྱིས་བདུད་རྩིའི་ཁྲུས་ཆབ་གཏོར་ཞིང་རྨ་བྱའི་སྒྲོ་ཡིས་བྱབ་ལ་འདི་སྐད་
གསུངས་སོ
ལྷ་མཆོག་གསུམ་རྩ་གསུམ་དགོངས་སུ་གསོལ
དེང་འདིར་འདུས་རྒྱལ་བློན་འཁོར་བཅས་ལཿ
བདུད་སྨོན་ལོག་དུག་ཆུས་གྲིབ་ཕོག་པས
རྐྱེན་མི་གཙང་ཉམས་གྲིབ་མ་ལུས་པ
བདག་རིག་འཛིན་རྒྱལ་པོའི་ནུས་མཐུ་དང
མགོན་རྩ་གསུམ་སྲུང་མའི་བྱིན་རླབས་ཀྱིས
ཆབ་དག་བསིལ་མཱ་མ་ཀི་ཡིས་བཀྲུ༔
རྐྱེན་མ་རིག་རྣམ་རྟོག་མི་གཙང་ཀུན
དབྱིངས་སྒྲིབ་མེད་ཀུན་བཟང་ཀློང་དུ་ཨཱ༔
84



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ཞེས་གསུངས་ཤིང་རྨ་བྱའི་སྒོ་ཡིས་བྱབ་ཚེ༔ རྒྱལ་བློན་འཁོར་བཅས་
ཀྱི་ནད་དང་རྨུགས་འཐིབས་མ་ལུས་པཿ རང་སར་ཞི་ནས་གཉིད་སད་པ་ལྟར་
གྱུར་ཅིང་སྐུ་ལ་གཟི་མདངས་རྒྱས་ ཐུགས་ལ་སྤྲོ་བ་ཚད་མེད་རྒྱས་པར་
གྱུར་ཏོ དེ་ནས་རྒྱལ་བློན་གཉིས་ཀྱིས་སྔོན་ནས་ད་བར་གྱི་སྐྱིད་སྡུག་གི་
རྒྱུ་མཚན་ཐམས་ཅད་ཞུ་བ་ཞུ་ལན་མང་དུ་བྱས་ཤིང་ཐམས་ཅད་དགའ་སྤྲོའི་
ངང་ནས་བཟའ་བཏུང་ལ་རོལཿ སེང་ཆེན་དཔོན་བློན་ཀུན་ཀྱང་རང་ཡུལ་
དང་ཁྱད་མེད་པའི་ཐུགས་བདེ་བག་ཕེབ་བྱུང ཀེ་རུའི་རྒྱལ་ཁབ་ཀྱི་མཆོག་
དམན་ཀུན་གྱིས་ཕྱག་འཚལ་ཞིང་མཇལ་དར་ཕུལ༔ དེ་ནས་ཡར་རོ་ཚེས་
བཅུ་གཟའ་སྐར་འཕྲོད་སྦྱོར་ལེགས་པའི་བཀྲ་ཤིས་ཀྱི་ཉི་མ་དེར་སེང་ཆེན་དང་
དགྲ་ལྷ གཡུ་ལྷ་དང་ཁྲོ་ཐུངཿ འདན་སྲས་སོགས་ལྷ་དམག་རྣམས་དང་
ཀེ་རུའི་རྒྱལ་བློན་དམག་དམངས་ཐམས་ཅད་ཤར་ཕྱོགས་ཙ་རི་གཉིས་པ་ཞིང་
སྐྱོང་སེང་གེ་གནམ་རྫོང་ལ་ཕེབས་སྐབས་སུ་ནག་ཕྱོགས་སྡེ་བརྒྱད་རྣམས་
ཀྱིས་བར་ཆད་སྣ་ཚོགས་རྩོམ་སྙམ་ཡང་འཁུ་ལྡོག་བྱེད་མ་ནུསཿ དེར་ནག་
ཕྱོགས་སྡེ་བརྒྱད་འགའ་དང་ཤི་འདྲེ་གསར་སྐྱེས་ཞིག་ཡོད་པས་དེས་འཁུ་ལྡོག་
དྲག་པོ་བྱས་ནས་སྤྲིན་ནག་འཁྲིགསཿ རླུང་དམར་འཚུབསཿ མུན་ནག་
འཐིབས་པ་སོགས་ཀྱིས་ཆོ་འཕྲུལ་སྣ་ཚོགས་བསྟན་ཀྱང་དེ་མ་ཐག་སེང་ཆེན་
རིན་པོ་ཆེ་དང་འཇང་ཕྲུག་གཡུ་ལྷ་རྣམ་གཉིས་ཡི་དམ་གུ་རུ་དྲག་པོ་དང་རྡོ་
རྗེ་གཞོན་ནུའི་སྐུར་བཞེངས་ཏེ་གནོད་བྱེད་རྣམས་མདུན་དུ་བཀུག་ཚེ་ཁོང་
རྣམས་ཤིན་ཏུ་སྐྲག་ཅིང་སྲོག་སྙིང་ཕུལ་ཏེ་ཞུས་པ
85



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཀྱེ་དབང་ཆེན་གུ་རུ་དྲག་པོ་དང
དཔལ་ཆེན་རྡོ་རྗེ་གཞོན་ནུ་མཆོག
སྐུ་ནི་ཁྲོ་ཞིང་རྔམ་པའི་གསུང
ཡེ་ཤེས་རྡོ་རྗེ་ཁྲོ་བོར་འདུདཿ
བདག་ཅག་ནག་ཕྱོགས་སྡེ་བརྒྱད་དང༔
ཤི་འདྲེ་གསར་སྐྱེས་དམ་སྲི་ཀུན
ཐོག་མའི་དུས་ནས་འཁྲུལ་བར་འབྱམས
གནོང་འགྱོད་མཐོལ་བཤགས་ཕྱིན་ཆད་སྡོམ
ཐུགས་རྗེས་འདོར་བ་མེད་པར་ཞུ
ཞེས་ཞུས་པས་ཁྲོ་བོ་གཉིས་ཀྱིས་མགྲིན་གཅིག་ཏུ
དེང་ཁྱོད་ཅག་ནག་ཕྱོགས་སྡེ་ཚོགས་རྣམསཿ
རྒྱུ་མ་རིག་འཁྲུལ་བས་རང་རྒྱུད་བཅིངས
དུས་དེ་རིང་རྡོ་རྗེའི་ཐ་ཚིག་བཞག
བདུད་ནག་པོའི་ལྟ་ལོག་རྒྱབ་ཏུ་སྐྱུར
ཆོས་བསྟན་དང་བསྟན་འཛིན་སྲོག་ལྟར་སྲུངས
བཀའ་འགལ་ན་ལུས་སེམས་རྡུལ་དུ་བརླགས
དམ་མ་འདའ་བཛྲ་ས་མ་ཡཿ
ཞེས་གསུངས་ཏེ་མགོ་ལ་རྡོ་རྗེ་དང་ལྕེ་ལ་མནའ་ཆུ་བཞག མིང་ལ་ཀླུ་
བཙན་རྡོ་རྗེ་ཐོག་འབེབས་བཏགསཿ ཆོ་འཕྲུལ་རྣམས་རང་སར་ཞི ཙ་རི་
86



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
གཉིས་པ་ཞིང་སྐྱོང་སེང་གེ་གནམ་རྫོང་དུ་དུང་སེང་གཡུ་ཡི་རལ་གསབ་ཀྱི་
རྩར་གཡུ་མཚོ་འདོད་འབྱུང་ཟད་མེད་ཀྱི་ཁརཿ གླིང་རྒྱལ་བློན་དང་ཡུལ་དམངས་
ཐམས་ཅད་བཞུགསཿ སེང་ཆེན་སོགས་དཔའ་ཐུལ་རྣམས་དང་ཀེ་རུའི་རྒྱལ་
བློན་དང་སྲས་མོ་སོགས་གདན་ལ་བཞུགསཿ ཚོགས་ཀྱི་འཁོར་ལོ་རྒྱ་ཆེན་
པོ་བསྐོར་ཞིང་གནས་བྱིན་གྱིས་བརླབས༔ དེ་ནས་སེང་ཆེན་རིན་པོ་ཆེས་
ཞལ་ནས་འོ་ན་དེ་རིང་བཀྲ་ཤིས་ཉི་མ་ལ་ཙ་རི་གཉིས་པ་ཞིང་སྐྱོང་སེང་གེ་
གནམ་རྫོང་གི་གནས་སྒོ་ཕྱེ་བ་དང་ཟབ་གཏེར་ཆོས་གྱི་མཛོད་གདན་དྲངས་པའི་
དུས་ལ་བབ་པས་སྔོན་གྱི་སྨོན་ལམ་དང་གཏད་རྒྱའི་མཐུ་གྲུབ་པ་འཇང་ཕྲུག་
གཡུ་ལྷ་ཐོག་འགྱུར་གྱིས་གཏེར་སྒོ་ཕྱེ་དགོས་པ་དང༔ གཏེར་སྒོ་འབྱེད་པའི་
ལྡེ་མིག་ནི་སྲས་མོ་དབྱངས་ཅན་འོད་གསལ་སྒྲོལ་མ་ཡིན་པས༔ གཏེར་གྱི་
བརྡ་བྱང་ཇི་ལྟ་བ་བཞིན་དུ་མཛོད་ཅིག༔ གསུངས་ནས་གཡུ་ལྷ་དང་སྲས་མོ་
གཉིས་ལ་དར་དཀར་པོ་སྲིད་དུ་རིང་བ་བཀྲ་ཤིས་རྟགས་བརྒྱད་ཀྱི་རི་མོ་འཛོམས་
པ་རེ་གནངཿ དེ་ནས་སྲས་མོ་དབྱངས་ཅན་འོད་གསལ་སྒྲོལ་མ་དེས་ཕྱག་
གཡས་པས་རིན་ཆེན་མདའ་དར་ཁ་ཏོག་ལྔ་ལྡན་གཡུག གཡོན་པས་རིན་
ཆེན་གསེར་གྱི་མེ་ལོང་གཡའ་བྲལ་ཞིག་ཐོགས་ནས་གླུ་འདི་བླངས་སོ༔
གླུ་ཨ་ལ་སྐྱེ་བ་མེད་པའི་གླུ
མ་ཐ་ལ་འགག་པ་མེད་པའི་ངག
དོན་བརྗོད་བྲལ་རྡོ་རྗེའི་གླུ་དབྱངས་ལེན
མ་རྗེ་བཙུན་སྒྲོལ་མ་དཀར་སྔོན་མཁྱེན



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ངག་དབང་དབྱངས་ཅན་ལྷ་མོ་དང
མ་མཁར་ཆེན་ཡེ་ཤེས་མཚོ་རྒྱལ་མཁྱེན
དུས་དེ་རིང་བུ་མོའི་གླུ་སྣ་དྲངས
ལས་གང་རྩོམ་འགྲུབ་པའི་གྲོགས་མཛོད་ཅིག
ས་འདི་ཡི་ས་ངོ་མ་ཤེས་ན༔
གནས་འོག་མིན་ཙ་རི་གཉིས་པ་མཆོག
དཔལ་ཞིང་སྐྱོང་སེང་གེའི་གནམ་རྫོང་གི
གཡུ་མཚོ་འདོད་འབྱུང་ཟད་མེད་ཁར།
ཐང་ཡུལ་ལྗོངས་པད་མ་འབུམ་ཐང་རེད
སྨན་ང་འདྲའི་ང་ངོ་མ་ཤེས་ན༔
ཡུལ་ཨ་ཁྱུང་ཀེ་རུ་ཕྱུག་མོ་ནསཿ
ཡབ་གཡུ་འབྲུག་སྟོབས་ལྡན་རྒྱལ་པོ་ཡི༔
སྲས་མོ་དབྱངས་ཅན་འོད་གསལ་སྒྲོན
དེ་རིང་བཀྲ་ཤིས་ཉི་མ་ལཿ
སྟེང་ན་བཀྲ་ཤིས་འཇའ་ཚོན་ཤརཿ
བར་ན་བཀྲ་ཤིས་མེ་ཏོག་འབེབས
ས་ལ་བཀྲ་ཤིས་གཏེར་གྱིས་གང
བཀྲ་ཤིས་དཔལ་གཡང་ཕུན་སུམ་ཚོགས
འཇང་ཕྲུག་གཡུ་ལྷ་རིན་པོ་ཆེ
88



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ཞལ་རས་ཉ་རྒྱས་ཟླ་བའི་དབྱིབས་
སྐུ་མདོག་དཀར་ལ་དམར་བའི་མདངས༔
པད་མའི་འཛུམ་མདངས་རྒྱས་པ་འདྲ
ལྷ་རྒྱུད་མེ་ཏོག་འཁྲུངས་པའི་རྟགས
གཡུ་རྨོག་ཁྱུང་རྫོང་བཙན་པོ་དེ
དབུ་འཕང་དགུང་ལས་མཐོ་བའི་རྟགས
གཡུ་ཁྲབ་རྡོ་རྗེའི་གུར་ཁང་དེ
སྐུ་སྲོག་བྲག་ལས་མཁྲེགས་པའི་རྟགས
རྒྱ་ལྷམ་ཟབ་ཆེན་གསོལ་ཡིསཿ
བདུད་དམ་སྲི་དྲག་པོས་འདུལ་བའི་རྟགས
འཁོར་གསུམ་དཔའ་བརྗིད་ཆེ་བ་དེ
སྟག་ཕྲུག་ཚང་ནས་ལངས་པ་འདྲ།
དགྲ་བཞི་ཟིལ་གྱིས་གནོན་པའི་རྟགས
ཤེས་རབ་རལ་གྲི་མདའ་གཞུ་འཆང
ཉོན་མོངས་གཡུལ་ངོ་བཟློག་པའི་རྟགས
གསུང་ཚངས་པའི་དབྱངས་ལྟར་སྙན་པ་དེས
འགྲོ་དྲུག་བདེ་ལ་འགོད་པའི་རྟགས
སྔོན་གངས་ལྗོངས་དཔལ་གྱི་བསམ་ཡས་སུ༔
ཕ་ཨོ་རྒྱན་མཚོ་སྐྱེས་བླ་མའི་དྲུང
89



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
རྗེ་ལྷ་སྲས་མུ་ཏིག་བཙད་པོ་དང
གནུབས་ནམ་མཁའི་སྙིང་པོ་ཟུང་གི་སྤྲུལ
དུས་ད་ལྟ་གཡུ་ལྷ་ཐོག་འགྱུར་རེད
སྔོན་དབྱངས་ཅན་ཡེ་ཤེས་མཚོ་རྒྱལ་མ༔
དུས་ད་ལྟ་སྲས་མོ་ང་རང་ཡིན༔
རྗེས་མར་ཀེ་རུའི་རྒྱལ་ཁབ་ཏུ
མཇལ་བའི་ལས་འཕྲོ་འཛོམས་འོང་གསུངས
ལུང་བསྟན་པའི་སྨོན་ལམ་ད་ལྟ་འགྲུབ
དེ་ནས་ཡིན་ལུགས་འདི་འདྲ་ཡོད༔
གནས་དུང་སེང་གཡུ་ཡི་རལ་གསེབ་འདིར
མགོན་གྲུབ་དབང་ཨོ་རྒྱན་ཡབ་ཡུམ་གྱིས༔
ཆོས་ནང་རྒྱུད་སྡེ་གསུམ་ཟབ་མོའི་བཅུད༔
གསུང་པོ་ཏིའི་ཚུལ་གྱིས་གཏེར་དུ་སྦསཿ
གཡུ་མཚོ་འདོད་འབྱུང་ཟད་མེད་དུ
ནོར་རིན་ཆེན་དབང་གི་རྒྱལ་པོ་དང༔
མགོན་ཨོ་རྒྱན་དངོས་དང་ཁྱད་མེད་པའི
སྐུ་ཚབ་མཐོང་བ་རང་གྲོལ་དང་
ཐུགས་ཤེལ་དཀར་མཆོད་སྡོང་གྲུ་གང་
རྒྱུ་པད་མ་རཱ་གའི་སྒྲོམ་བུ་དང



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར། །
གསེར་དངུལ་དང་རིན་ཆེན་རིགས་སྣ་ཚོགས
ད་ལྟ་ལེན་པའི་དུས་སུ་བབ
བོད་གངས་ལྗོངས་བདེ་སྐྱིད་ལྡན་ཕྱིར་དང
མ་འགྲོ་ཀུན་འདྲེན་ཕྱིར་གཏེར་སྒོ་འབྱེདཿ
གཏེར་འདོན་མི་གཡུ་ལྷ་དཔའ་བོ་ཡིན
ལྡེ་མིག་སྲས་མོ་ང་རང་ཡིན
སྔོན་སྨོན་ལམ་རྟེན་འབྲེལ་བཟང་པོའི་མཐུས
ཅི་བསམ་ལྷུན་གྱིས་འགྲུབ་པར་ཤོག
གླུ་གསན་ན་སྙན་གྱི་རྒྱན་དུ་བཞེསཿ
མ་གསན་གླུ་ལ་འགྲེལ་བ་མེད
ཅེས་གསུངས་ནས་མདའ་དར་དེ་དུང་སེང་གཡུ་ཡི་རལ་གསེབ་ཀྱི་གཏེར་སྒོ་
པད་མ་འདབ་བརྒྱད་སྟེང་དུ་བཙུགསཿ དེ་ནས་གཡུ་ལྷ་རིན་པོ་ཆེ་དེ་ཉིད་ཕྱི་
འདུལ་བའི་ཆ་ལུགས་ཆོས་གོས་རྣམ་གསུམ ནང་བྱང་སེམས་ཀྱི་ཆ་ལུགས་
དར་དཀར་གསེར་གྱི་རྨ་འབྲུག་ཁ་སྤྲོད་ཀྱི་ན་བཟའ་དང༔ གསང་བ་སྔགས་
ཀྱི་ཆ་ལུགས་ཕོད་ཁ་མཐིང་ནག ཡང་གསང་བླ་མེད་ཆ་ལུགས་པད་ཞྭ་
མཐོང་གྲོལ་ལམ་རྨ་བྱའི་སྒྲོ་ཡིས་མཛེས་རྒྱན་སྤྲད་པཿ གཡས་པས་གསེར་གྱི་
རྡོ་རྗེ་རྩེ་ལྔ་དངཿ གཡོན་པས་དངུལ་དཀར་གྱི་དྲིས་བུ་དཀྲོལཿ ཞལ་ནས་བཛྲ་
གུ་རུ་དང་པད་མོ་ཡོ་གི་ཟུང་འབྲུ་བཅུ་གཉིས་པའི་སྒྲ་དབྱངས་སྒྲོག་བཞིན་བྲག་
གི་ལོག་ནམ་མཁའ་རྟེན་མེད་དུ་ཞལ་འཛུམ་བཞིན་འདི་སྐད་གསུངས་སོ༔
91



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
གླུ་ཨ་ལ་སྣང་བ་ཐབས་ཀྱི་གླ༔
མ་ཐ་ལ་སྟོང་པ་ཤེས་རབ་གླུ
དོན་སྣང་སྟོང་ཟུང་འཇུག་བརྡ་གླུ་འདི༔
ཐོས་ཚད་ཀྱི་རིག་ངོ་མཐོང་གྱུར་ཅིག
ས་འདི་ཡི་ས་ངོ་མ་ཤེས་ན།
གནས་འོག་མིན་ཞིང་སྐྱོང་སེང་གདོང་གནས
དུང་བྲག་དཀར་སེང་གེ་གཡུ་རལ་རེད
མི་ང་འདྲའི་ང་ངོ་མ་ཤེས་ན།
འཇང་ཡུལ་ཞི་ཐང་ཁྲ་མོ་ནསཿ
ཡང་བཙན་ནམ་མཁའ་ཁྱུང་རྫོང་ལ
གཡུ་འབྲུག་ཟིལ་པའི་ཡང་རྫོང་དུ
དཔལ་གསང་བའི་བདག་པོའི་རྣམ་སྤྲུལ་ལཿ
ལྷ་ཨོ་རྒྱན་ཆེན་པོའི་ཐུགས་ཀྱི་སྲས
མགོན་སེང་ཆེན་བླ་མའི་ཆོས་བློན་མཆོག
འཇང་གཡུ་ལྷ་པད་མ་བདུད་འདུལ་ཡིན
ཚུར་གསོན་དང་རྒྱལ་བློན་འཁོར་བཅས་རྣམས༔
དུས་དེ་རིང་ཕུན་ཚོགས་ལྔ་ལྡན་འདིར
སྔོན་ཨོ་རྒྱན་པད་མ་ཡབ་ཡུམ་གྱིས༔
བསྟན་འགྲོ་བའི་རྒུད་པ་སེལ་ཕྱིར་དུ



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
བྲག་མི་འགྱུར་བཅུད་ལ་སྦས་པ་ཡི༔
ཆོས་ནང་རྒྱུད་ཡོ་ག་རྣམ་གསུམ་གྱི༔
དོན་ཟབ་བཅུད་གླེགས་བམ་བཅུ་གསུམ་དེ
དུས་དེ་རིང་བདག་གིས་གཏེར་ནས་འདོན
ཡང་འདོད་འབྱུང་ཟད་མེད་གཡུ་མཚོ་རུ
རྫས་རིན་ཆེན་སྐུ་གསུང་ཐུགས་ཀྱི་རྟེན
ལས་བཞི་མཆོག་གྲུབ་པའི་ནོར་བུ་སོགས
དེ་འདོན་པའི་དུས་ལ་བབ་པ་ཡིན
ཀླུ་མི་མགོན་དུང་ཟླ་འབུམ་པ་དང
སྨན་བསྟན་སྲུང་ཚེ་རིང་མཆེད་ལྔ་གསོན༔
བསང་གསེར་སྐྱེམས་བདུད་རྩིའི་མཆོད་སྤྲིན་འབུམ
སྔོན་གཏེར་གྱི་སྲུང་མར་མངའ་གསོལ་ཚེ
ཕ་ཨོ་རྒྱན་པད་མའི་ཐ་ཚིག་བཞིན་
གནས་མཚོ་དྲག་སྦས་པའི་གཏེར་ཐམས་ཅད
དུས་ཐོགས་མེད་བདག་ལ་གཏད་པར་མཛོད༔
སྙིགས་མའི་བསྟན་འགྲོའི་རྒུད་པ་སེལ
སྲིད་ཁམས་གསུམ་འདྲེན་པའི་འགྲོ་དོན་ཡོད༔
གླུ་གསན་ན་ཐུགས་ཀྱི་དཔལ་བེར་ཆོངས༔
མ་གོ་ངག་ལ་ཡང་ཟློས་བྲལ
93



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཞེས་གསུངས་པ་ན་གཏེར་སྒོ་རང་ཕྱེ་རུ་སོང དྲི་ཞིམ་སྤོས་ཀྱི་ངད་པ་འཐུལ་
དབྱངས་སྙན་རོལ་མོའི་སྒྲ་དབྱངས་བསྒྲགས༔ འཇའ་སྤྲིན་ཀློང་དུ་མེ་ཏོག་
གི་ཆར་བབ་པ་དང་མཉམ་དུ་རིན་པོ་ཆེའི་སྒམ་ཆུང་ཞིག་གི་ནང་དུ་གསུང་རབ་
རིན་ཆེན་གསེར་གྱིས་བྲིས་པའི་པོ་ཏི་བཅུ་གསུམ་ལ་དཔེ་རིས་དང་གདོང་དར་
ཐམས་ཅད་ལྷ་ཀླུའི་ཕྱག་བཟོ་བྱས་པ་ཞིག་བླངསཿ དེ་དང་མཉམ་དུ་གཡུ་
མཚོའི་ནང་ནས་ཁ་རླངས་ལྟ་བུའི་འཇའ་སྤྲིན་མང་པོའི་དབུས་ནས་གོང་གི་གཏེར་
ཐམས་ཅད་ཐོགས་མེད་དུ་སྨན་བཙུན་ཚེ་རིང་མཆེད་ལྔས་གཏད༔ དེ་དུས་
སྲས་མོ་དབྱངས་ཅན་འོད་གསལ་སྒྲོལ་མས་རིན་པོ་ཆེ་སྣ་ཚོགས་མཚོ་བྲག་
གཉིས་ལ་གཏེར་ཚབ་ཏུ་བཞག སྲས་མོས་མདའ་དར་དེ་གཡུ་ལྷའི་མཚན་
སྙན་བསྐལ་པའི་བར་དུ་ནུབ་པ་མེད་པའི་རྟེན་འབྲེལ་དུ་དུང་སེང་གཡུ་རལ་གྱི་
བྲག་རྩེ་རུ་བཙུགསཿ གཏེར་གྱི་སྲུང་མ་རྣམས་ལ་གཏང་རག་ཕུལ༔ དེ་
དུས་རྒྱལ་བློན་མངའ་འབངས་ཐམས་ཅད་དད་སྤྲོ་གུས་གསུམ་གྱིས་བསྟོད་
པའི་ཚིག་མང་པོ་ཡོད་ཀྱང་ཡི་གེ་མང་བར་དོགས་ནས་མ་བྲིས་སོ༔ དེ་ནས་
སྐུ་ཚབ་དང་མཆོད་རྟེན་སོགས་ཀེ་རུའི་རྟེན་སྐལ་དུ་གནངཿ ནོར་བུ་དབང་
རྒྱལ་དང་རྫས་སྒྲོམ་སོགས་གླིང་ལ་གནངཿ དེ་མེན་གསེར་དངུལ་གཟི་བྱུར་
གཡུ་མཆོང་སོགས་ནོར་བུའི་རིགས་སྣ་ཚོགས་འགྱེད་ཅིངཿ ཀེ་རུའི་རྒྱལ་ཁབ་
ཀྱི་ཆེ་ཆུང་མཆོག་དམན་ཀུན་ཡིད་ཚིམས་པར་བྱས་སོ༔ དེ་ནས་གནས་མཇལ་
གྱི་ཆེད་དུ་ཉིན་བདུན་ལ་རྒྱལ་བློན་འཁོར་བཅས་གནས་དེར་བཞུགསཿ སླར་
ཀེ་རུའི་ཕོ་བྲང་དུ་ཕྱིར་ཕེབས་ཤིང་ཀེ་རུའི་ཡུལ་གླིང་ཐམས་ཅད་འདུས་ནས



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
སེང་ཆེན་ནོར་བུ་དགྲ་འདུལ་གསེར་ཁྲི་བདུད་དཔུང་ཟིལ་གནོན་ལ་བཞུགས་
ནས་ཀེ་རུའི་དཔོན་འབངས་ཡོངས་ལ་བཀའ་ཁྱབ་དང་བཀྲ་ཤིས་སྨོན་ལམ་གྱི་
གླུ་འདི་ལྟར་བླངས་སོ༔
གླུ་ཨ་ལ་གླུ་ཡི་ལེན་ལུགས་རེད
མ་ཐ་ལ་ངག་གི་འགུགས་ལུགས་རེད
སྐྱབས་བསླུ་མེད་དཀོན་མཆོག་རྣམ་གསུམ་མཁྱེན
མ་འགྲོ་དྲུག་འཁོར་བའི་གནས་སྟོང་ཞིང
གླིང་ལྷ་སྡེའི་ཆོས་སྲིད་རྒྱས་པར་ཤོག
ས་འདི་འདྲའི་ས་ངོ་མ་ཤེས་ན
དེ་སྔ་མུན་ནག་བདུད་ཀྱི་ཡུལ
དེ་རིང་དམ་ཆོས་ཉི་མ་ཤརཿ
ཨ་ཁྱུང་ཀེ་རུ་ཕྱུག་མོ་ཡི༔
ཕོ་བྲང་པད་མ་འབུམ་རྫོང་རེད
ང་འདྲའི་ང་ངོ་མ་ཤེས་ན
མགོན་སངས་རྒྱས་སྟོང་གི་ཐུགས་སྲས་ལ
དཔའ་ཡ་སེང་འཕྲུལ་གྱི་ལྡེ་མིག་དང
མགོན་མ་སེང་ནོར་བུ་དགྲ་འདུལ་ཡིན
དེང་རབ་མྱོས་ལྕགས་ཕོ་རྟ་ལོ་འདིརཿ
ཡུལ་ཀེ་རུའི་བདུད་ཁམས་ཆོས་ལ་བསྒྱུར
95



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ང་འཛམ་གླིང་སྐྱེས་བུའི་ཐུགས་བཞེད་འགྲུབ༔
འཇང་གཡུ་ལྷ་དཔའ་བོའི་སྒོས་དོན་འགྲུབ
དེ་རིང་ཉི་མ་ཕན་ཆད་ནས༔
ཡུལ་ཀེ་རུ་རྒྱལ་ཁམས་མ་ལུས་པ༔
འཇང་གཡུ་ལྷ་དཔོན་ལ་གཏད་པ་ཡིན
མངའ་འབངས་བདེ་སྐྱིད་ལམ་ལ་ཁྲིད
ཆོས་དགེ་བ་བཅུ་ཡི་བཅའ་ཁྲིམས་སྡོམས
གཡུ་ལྷ་དཔའ་བོས་ཅི་གསུངས་མཛོད
གླིང་དཔོན་དམག་ཀེ་རུར་འོང་ལེ་འདིས
བདུད་ནག་པོའི་བསྟན་པ་བསྣུབས་ལེ་ཡིན
ད་དཔོན་དམག་མི་སྡོད་རང་ཡུལ་ལོག
ཁྱེད་འདིར་ཚོགས་སྐུ་ཁམས་བདེ་མོར་བཞུགས
གནས་འདི་རུ་རྒྱལ་བསྟན་དར་ཞིང་རྒྱས
མ་འགྲོ་ཀུན་རྒྱལ་བའི་གོ་འཕང་ཐོབ༔
སྲིད་ཁམས་གསུམ་སྟོང་བའི་བཀྲ་ཤིས་ཐོག
འདིར་བཞུགས་ཐུགས་ལ་དེ་ལྟར་ཞོག
ཅེས་གསུངས་སོ༔ དེ་ནས་འཇང་གཡུ་ལྷ་དཔའ་བོ་དེས་ཀེ་རུའི་ཡུལ་
གླིང་ལ་བཀའ་ཁྱབ་འདི་བསྒྲགས་སོ༔
གླུ་ཨ་ལ་སྐྱེ་བ་མེད་པའི་གླུ
༨



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ཕ་མཚོ་སྐྱེས་བླ་མ་ཡབ་སྲས་མཆོད
མ་ཐ་ལ་འགག་པ་མེད་པའི་གླུ
དབྱིངས་བདེ་སྟོང་དཔའ་བོ་མཁའ་འགྲོ་མཆོད༔
ས་འདི་འདྲའི་ས་ངོ་མ་ཤེས་ན
ཡུལ་ཨ་ཁྱུང་ཕོ་བྲང་འབུམ་རྫོང་རེད
མི་ང་འདྲའི་ང་ངོ་མ་ཤེས་ན
འཇང་དཔའ་བོ་གཡུ་ལྷ་ཐོག་འགྱུར་ཡིན
གསོན་དང་ཀེ་རུའི་རྒྱལ་བློན་དང
ལྷ་ཅིག་དབྱངས་ཅན་འོད་གསལ་སྒྲོན
དམངས་མཆོག་དམན་ཀུན་གྱི་སྙན་དབང་གསོན༔
ཡུལ་ཨ་ཁྱུང་ཀེ་རུའི་རྒྱལ་ཁབ་ལ
གཙུག་ལག་ཁང་སྟོང་དང་རྩ་བརྒྱད་དགོས
དེར་སྐུ་གསུང་ཐུགས་རྟེན་གྲངས་ལྡན་དགོས
ཆོས་བཤད་སྒྲུབ་བསྟན་པའི་རྩ་བ་དེ
གཞི་རབ་བྱུང་སྡེ་དང་སྔགས་སྡེ་དགོས
ལམ་མདོ་སྔགས་གཞུང་ནས་གསུངས་པ་བཞིན༔
སྡོམ་དམ་ཚིག་མིག་འབྲས་བཞིན་དུ་སྲུངས༔
མདོ་སྔགས་ཀྱི་བཤད་གྲྭ་སྟོང་རྩ་དགོས
བླ་རྫོགས་ཐུགས་གསུམ་ལ་བརྟེན་ནསཿ
97



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
སྔགས་བླ་མེད་སྒྲུབ་གྲྭ་སྟོང་རྩ་དགོས
ལམ་ཁྲེགས་ཐོད་སྒོམ་གྲྭ་སྟོང་རྩ་དགོས
སྐྱེ་ཕོ་མོ་ཀུན་གྱིས་ཡིག་རྩིས་སློབས།
ཆོས་ཉན་བཤད་བྲི་ཀློག་སྒོམ་སྒྲུབ་དགོས
ཚོགས་བསགས་དང་སྒྲིབ་སྦྱངས་དགེ་བཅུ་སྒྲུབས༔
རྗེ་བླ་མ་རྣམས་ཀྱིས་ཆོས་བཞིན་སྐྱོངས༔
གོང་དཔོན་པོ་རྣམས་ཀྱིས་སྒྲུབ་གྲོགས་དགོས
ཆོས་བསྟན་གྱིས་ས་གཞི་ཁྱབ་པ་དགོས
དམ་སེལ་གྱི་ལྟུང་བ་མེད་པར་དགོས
འདྲེས་ཁྱེར་གྱི་བསླད་མ་ཞུགས་པ་དགོས
ཆོས་བསྟན་པ་སྐྱོང་ཚུལ་དེ་འདྲ་དགོས
དགྲ་བྱུང་ན་མདུང་སོ་མཉམ་འཛིན་དགོས
གྲོགས་བྱུང་ན་གྲི་སོས་མཉམ་བསྒོས་དགོས
གོང་དཔོན་སྡེ་བསམ་པ་གཅིག་མཐུན་དགོས
གླིང་སེང་ཆེན་སྐྱེས་བུའི་བཀའ་ལུང་དང
ང་གཡུ་ལྷའི་བཀའ་འཕྲིན་ནམ་བྱུང་ཚེ༔
ཡིད་དགའ་སྤྲོའི་བདུད་རྩི་འཐུང་བཞིན་དགོས
བཀའ་བསྒྲུབས་ལ་དགའ་བའི་དཔའ་དར་གནང
ཁྲིམས་འགལ་ལ་ལུགས་བཞིན་ཁྲིམས་གཅོད་བྱེད



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
འཇང་མོན་དང་ཀེ་རུའི་རྒྱལ་ཁབ་གསུམ
ང་གཡུ་ལྷ་རྒྱལ་པོའི་ལྷ་སྡེ་ཡིན
དོན་གོའམ་ཀེ་རུའི་རྒྱལ་བློན་དམངས
དུས་དེང་ནས་འདིར་འདུས་ཕོ་མོའི་གཙོའི
ལམ་བཟང་ངན་འབྲེལ་བའི་འགྲོ་བ་ཀུན
གནས་བདེ་ཆེན་མཁའ་སྤྱོད་མཁའ་འགྲོའི་གླིང
ཕྱམ་གཅིག་ཏུ་གྲོལ་བའི་སྨོན་ལམ་འདེབས
ཨོཀ་དག་ཆེན་པོའི་མཁའ་དབྱིངས་ནས
ཨཱལྷུན་གྲུབ་འོད་གསལ་རྟ་བདུན་མཛེསཿ
ཧཱུྃམ་རིག་འཁོར་བའི་མུན་ཁམས་སངསཿ
ཧྲུའགྲོ་ཀུན་གདོད་མར་བྱང་ཆུབ་ཤོག
བཀྲ་ཤིས་སོ་དཀར་ཕྱོགས་ལྷ་རྒྱལ་ལོ༔
བཀྲ་ཤིས་སོ་ནག་ཕྱོགས་བདུད་ཕམ་མོ
བཀྲ་ཤིས་པའི་སྨོན་ཚིག་རྔ་སྒྲ་ཡིསཿ
བཀྲ་ཤིས་པས་ས་གསུམ་འགེངས་གྱུར་ཅིག
ཅེས་གསུངས་ཤིང་ཐམས་ཅད་ཀྱི་དད་སྤྲོ་ཚད་མེད་ཀྱིས་ལེགས་སོ་ཞུས་
པའི་སྒྲ་འབྲུག་སྒྲ་ལྡིར་བ་ལྟ་བུའི་ངང་ནས་འདུ་ཚོགས་གྲོལཿ ཕྱི་ཉིན་སེང་
ཆེན་རིན་པོ་ཆེའི་གཙོའི་རྒྱལ་བློན་ལྷ་དམག་ཐམས་ཅད་ཀྱིས་ཀེ་རུའི་ཡུལ་
གླིང་ཆོས་ལ་བསྒྱུར་བའི་རྣམ་པར་རྒྱལ་བའི་རྒྱལ་མཚན་སྒྲེང་བཞིན་དུ་དབྱར་གྱི་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཆུ་བོ་བབ་པ་བཞིན་གླིང་དཀར་ཡུལ་དུ་ཆས་པའི་ཚེ༔ ཀེ་རུའི་རྒྱལ་བློན་སྲས་
མོ་མངའ་འབངས་བཅས་ཞག་གསུམ་དེར་བཞུགས་ནས་སྐུ་ངལ་གསོསཿ དེར་
ཕན་ཚུན་འབྲལ་མི་ཕོད་པའི་ངང་ནས་ཞུ་བ་ཞུ་ལན་མང་དུ་ཡོད་ཀྱང་འབྲི་བར་
མ་ནུསཿ དེ་ནས་སེང་ཆེན་འཁོར་བཅས་བྱོན་གྲབས་བྱེད་ཚེ་རྒྱལ་པོ་གཡུ་འབྲུག་
སྟོབས་ལྡན་གྱིས་བདེ་ཞུས་ཀྱི་གླུ་འདི་ལྟར་བླངས་སོ༔
གླུ་ཨ་ལ་གླུ་ཡི་ལེན་ལུགས་རེད
མ་ཐ་ལ་ངག་གི་འགུགས་ལུགས་རེད
གནས་བྱ་རྒོད་ཕུང་པོའི་རི་བོ་ནསཿ
ལྷ་བཅོམ་ལྡན་ཐུབ་པའི་དབང་པོ་མཁྱེན
ས་འདི་ཡི་ས་ངོ་མ་ཤེས་ན།
གནས་བཀྲ་ཤིས་དུང་དཀར་ཡར་ཐང་རེད
ཕོ་ང་འདྲའི་ང་ངོ་མ་ཤེས་ན།
ཡུལ་ཨ་ཁྱུང་ཀེ་རུ་ཕྱུག་མོ་ནས
རྗེ་རྒྱལ་པོ་གཡུ་འབྲུག་སྟོབས་ལྡན་ཡིན
མགོན་སེང་ཆེན་ནོར་བུ་དགྲ་འདུལ་དང༔
གླིང་འདིར་བཞུགས་སྙན་དབང་བདག་ལ་གསོན༔
ཁྱེད་རྟ་བདུན་དབང་པོའི་དཀྱིལ་འཁོར་དེ
དུས་རེ་ཞིག་གླིང་གཞན་བཞུད་ན་ཡང
ཡུན་མི་རིང་བདག་ཅག་པད་ཚལ་དེ
100



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
སླར་ཡང་ཡང་སྐྱོང་བའི་བཀའ་དྲིན་ཞུ
ད་གླིང་གི་སེང་ཆེན་དཔོན་འཁོར་རྣམསཿ
སྐུ་གླིང་དཀར་སྟོད་ལ་བྱོན་ན་ཡང
ཐུགས་བརྩེ་བས་དུས་ཀུན་མི་འདོར་བརཿ
ཡུལ་ཨ་ཁྱུང་ཀེ་རུར་བྱོན་པར་འཚལ༔
དུས་དེ་རིང་བཀྲ་ཤིས་ཉི་མ་འདིར།
གླིང་རྒྱལ་བློན་རང་ཡུལ་བྱོན་པའི་དུསཿ
ཡིད་སྐྱོ་ཡང་འདུས་མཐའ་བྲལ་པའི་ཆོས
ད་འདི་ནས་བྱང་ཆུབ་སྙིང་པོའི་བརཿ
རྗེ་དཔོན་བློན་རྣམས་དང་ལྷན་གཅིག་ཏུ
ཆོས་ཐེག་དགུའི་དཔལ་ལ་ལོངས་སྤྱོད་ནས
བསྟན་འགྲོ་བའི་དོན་ཆེན་འགྲུབ་པར་སྨོན༔
གླུ་གསན་ན་སྙན་གྱི་རྒྱན་དུ་མཆོད
མ་གསན་གླུ་ལ་འགྲེལ་བ་མེད
གླིང་རྒྱལ་བློན་འཁོར་བཅས་ཐུགས་ལ་ཞོག
ཅེས་གསུངས༔ དེ་ནས་གླིང་སེང་ཆེན་རིན་པོ་ཆེས་ཀེ་རུའི་རྒྱལ་བློན་འཁོར་
བཅས་ལ་ཐུགས་བརྩེ་བའི་འཛུམ་ཞལ་ངོམ་བཞིན་དུ་འདི་སྐད་གསུངས་སོ༔
གླུ་ཨ་ལ་གླུ་ཡི་ལེན་ལུགས་རེད
མ་ཐ་ལ་ངག་གི་འགུགས་ལུགས་རེདཿ
101



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
གནས་ཟ་བྱེད་ལྷོ་ནུབ་སྲིན་གླིང་ནསཿ
ཕ་ཨོ་རྒྱན་རཀྵ་ཐོད་ཕྲེང་མཁྱེན
ས་འདི་འདྲའི་ས་ངོ་མ་ཤེས་ན
གནས་དུང་དཀར་བཀྲ་ཤིས་ཡར་ཐང་རེད
ཕོ་ང་འདྲའི་ང་ངོ་མ་ཤེས་ན༔
མགོན་སངས་རྒྱས་སྟོང་གི་ཐུགས་སྲས་ལ
རྗེ་སེང་ཆེན་ནོར་བུ་དགྲ་འདུལ་ཡིན།
དེང་འདིར་ཚོགས་ཀེ་རུའི་རྒྱལ་བློན་དང་
སྒོས་རྒྱལ་པོ་གཡུ་འབྲུག་སྟོབས་ལྡན་གྱི
ཐུགས་བརྩེ་བས་དགོངས་ལ་སྙན་གྱིས་གསོན༔
ཁྱེད་ལྷ་ལམ་ཡངས་པ་བདེ་མོར་བཞུགས
ང་རྟ་བདུན་དབང་བོ་གླིང་གཞན་འགྲོ
གླིང་གཞན་གྱི་མུན་པ་བསལ་བྱས་ནས༔
ཡུན་མི་རིང་ལྷ་ལམ་བསྙེགས་ནས་ཡོང་
ཞལ་ཡང་ཡང་མཇལ་བའི་སྨོན་ལམ་ཞུ
ཁྱེད་ཀེ་རུའི་རྒྱལ་བློན་བདེ་བར་བཞུགས
ངེད་སེང་ཆེན་འཁོར་བཅས་རང་ཡུལ་འགྲོ
ཆོས་མདོ་སྔགས་བསྟན་པའི་རྒྱལ་མཚན་བསྒྲེངས
ཡུན་མི་རིང་ཀེ་རུའི་ཡུལ་དུ་ཕེབསཿ
102



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ཞལ་ཡང་ཡང་མཇལ་བའི་སྨོན་ལམ་ཞུ
ཐུགས་སྐྱོ་བ་མ་མཛད་རྒྱལ་བློན་རྣམས
འདུས་བྱས་ཀྱི་ཆོས་ཀུན་སྒྱུ་མ་བཞིན།
དོན་བདེན་མེད་སྟོང་པའི་གཤིས་ལུགས་དེ
ཚུལ་ཇི་བཞིན་ཤེས་པས་བདེ་བར་བཞུགས
གླུ་གསན་ན་སྙན་གྱི་བུ་རམ་གྱིསཿ
མ་གསན་གླུ་ལ་འགྲེལ་བ་མེད
ཁྱེད་རྒྱལ་བློན་ཐུགས་ལ་དེ་ལྟར་ཞོག
ཅེས་གསུངས་སོ༔ དེའི་རྗེས་སུ་སྲས་མོ་དབྱངས་ཅན་འོད་གསལ་སྒྲོལ་
མས་སེང་ཆེན་ནོར་བུ་དགྲ་འདུལ་དང་འཇང་ཕྲུག་གཡུ་ལྷ་ཐོག་འགྱུར་གཙོས་
གླིང་དམག་སྐུ་འཁོར་ཞབས་འབྲངས་དང་བཅས་པར་བདེ་ཞུས་ཀྱི་གླུ་འདི་
ཕུལ་ལོ༔
གླུ་ཨ་ལ་ཀ་དག་ཁྲེགས་ཆོད་གླུ
མ་ཐ་ལ་ལྷུན་གྲུབ་ཐོད་རྒལ་ངག
གནས་ཛ་ལན་དྷ་རའི་ཕོ་བྲང་ནས
སྐྱབས་མཆོག་གསུམ་མ་ཧཱ་གུ་རུ་དང
མ་དབང་མཛད་ཀུ་རུ་ཀུལླེ་མཁྱེན
ས་འདི་འདྲའི་ས་ངོ་མ་ཤེས་ན༔
གནས་དུང་དཀར་བཀྲ་ཤིས་ཡར་ཐང་རེད
103



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
སྨན་ང་འདྲའི་ང་ངོ་མ་ཤེས་ན༔
རྗེ་གཡུ་འབྲུག་སྟོབས་ལྡན་སྲས་མོ་ལ
ང་དབྱངས་ཅན་འོད་གསལ་སྒྲོལ་མ་ཡིན
གླིང་སེང་ཆེན་སྐྱེས་བུ་དོན་འགྲུབ་དང༔
སྒོས་འཇང་སྲས་གཡུ་ལྷ་རིན་པོ་ཆེ
ཐུགས་མ་ཡེངས་ང་ཡི་གླུ་ལ་གསོན༔
སེང་དཀར་མོ་ཡུལ་གཞན་སོང་ན་ཡང
གངས་དཀར་ཡག་ཐུགས་ཀྱིས་མི་འདོར་བར
དུས་མི་རིང་ཕེབས་པའི་བཀའ་དྲིན་ཞུ
སེང་དཀར་མོ་འགྱིངས་ས་དཀར་ཡག་གངས
གངས་ངེད་ཚོས་བློ་རྩེ་ཁྱེད་ལ་གཏད༔
སྟག་དམར་ཡག་ཕྱོགས་གཞན་སོང་ན་ཡང
ནགས་རྒྱ་རྫོང་ཐུགས་ཀྱིས་མ་བརྗེད་པརཿ
ཡུན་མི་རིང་ཕེབས་པའི་བཀའ་དྲིན་ཞུ
སྟག་དམར་ཡག་གནས་ས་རྒྱ་རྫོང་ནགས
ནགས་ངེད་ཚོས་བློ་རྩེ་ཁྱེད་ལ་གཏད༔
ཁྱེད་རྒྱལ་བློན་རང་ཡུལ་བྱོན་ན་ཡང
ངེད་ཀེ་རུ་ཐུགས་ཀྱིས་མ་འདོར་བརཿ
དུས་མི་རིང་ཕེབས་བའི་བཀའ་དྲིན་ཞུ
104



ཏེ
དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
སྐྱབས་འགྲོ་མགོན་བཞུགས་ས་གདུལ་བྱའི་ཞིང
ཡུལ་ཀེ་རུའི་བདུད་ཀྱི་མུན་པ་བསྣུབས༔
ཆོས་ཡང་དག་ལྟ་བུའི་ཉི་མ་ཤར
ཡིད་དགའ་སྤྲོའི་པད་ཚལ་རྒྱས་པ་སོགསཿ
ཁྱེད་རྒྱལ་བློན་བཀའ་དྲིན་བརྗོད་ལས་འདས༔
དུས་དེ་རིང་གླིང་གི་དཔོན་བློན་རྣམསཿ
རང་ཡུལ་དུ་བཞུད་པའི་དུས་སྐབས་སུ
ཤུལ་ལུས་པའི་སྐྱེས་དམན་སྙིང་རྗེའི་ཡུལ
འབྲལ་མི་ཕོད་མཆི་མའི་ཆར་རྒྱུན་བབས༔
དབུགས་སྟོད་འཚངས་སྐྱོ་བའི་སྤྲིན་ནག་འཐིབས
ཐུགས་བརྩེ་བས་དགོངས་སམ་གཡུ་ལྷ་རྗེ
ད་མང་པོ་ཞུས་ན་ངོ་ཚའི་གནས
སྐྱིད་སྡུག་གཉིས་རེས་མོས་འདུས་བྱས་གཤིས
ཁྱེད་རྒྱལ་བློན་གླིང་ཡུལ་ཕེབས་ལམ་ནསཿ
སྐུ་མི་འགྱུར་ཉེར་འཚེའི་སྤྲིན་དང་བྲལ༔
གསུང་འགགས་མེད་ཟབ་གཏེར་མཚོ་མོ་རྒྱས༔
ཐུགས་འཁྲུལ་མེད་བཞེད་དོན་ལྷུན་འགྲུབ་ཤོག
དོན་ཐུགས་ཡིད་ཆུ་བོ་གཅིག་འདྲེས་ངང༔
དུས་བྱང་ཆུབ་བར་དུ་འབྲལ་མེད་དང
105



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
སླར་རིང་མིན་མཇལ་བའི་སྨོན་ལམ་ཞུ
སྔགས་གསང་ཆེན་སྔ་འགྱུར་བསྟན་པ་དེ༔
དུས་སྲིད་མཐའི་བར་དུ་རྒྱས་པར་སྨོན༔
གླུ་གསན་ན་སྙན་གྱི་མཆོད་པར་བཞེས༔
མ་གསན་གླུ་ལ་འབྲེལ་བ་ཞུ།
གླིང་རྒྱལ་བློན་ཐུགས་ཀྱི་བཅུད་ལ་ཞོག
ཅེས་གསུངས་སོ༔ མཇུག་ཏུ་འཇང་ཕུག་ལྷ་ཐོག་འགྱུར་དེས་ཀེ་རུའི་རྒྱལ་
བློན་ཡོངས་དང་ལྷག་པར་དུ་སྲས་མོ་དབྱངས་ཅན་འོད་གསལ་སྒྲོལ་མ་སོགས་
ལ་བདེ་ཞུས་ཀྱི་གསུང་ལན་སྙིང་གི་ཐིག་ལེ་འདི་གནང་ངོ༔
གླུ་ཨ་ལ་ཀུན་རྫོབ་སྣང་བའི་གླུ
མ་ཐ་ལ་དོན་དམ་སྟོང་བའི་གླུ
གནས་ཨོ་རྒྱན་མཁའ་སྤྱོད་མཁའ་འགྲོའི་གླིང
མགོན་རིག་འཛིན་དཔའ་བོ་ཌཱཀྐི་མཆོད
མ་འགྲོ་དྲུག་འདྲེན་པའི་གྲོགས་མཛོད་ཅིག
ས་འདི་འདྲའི་ས་ངོ་མ་ཤེས་ན།
གནས་དུང་དཀར་བཀྲ་ཤིས་ཡར་ཐང་རེད
ཕོ་ང་འདྲའི་ང་ངོ་མ་ཤེས་ན
བདུད་ནག་ཕྱོགས་འདུལ་བའི་དངོས་གཉེན་མཆོག
མགོན་སངས་རྒྱས་བསྟན་པ་སྲུང་བའི་གཉེན
106



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
ཆོས་རྫོགས་པ་ཆེན་པོའི་རྣལ་འབྱོར་བ
འཇང་དཔའ་བོ་གཡུ་ལྷ་ཐོག་འགྱུར་ཡིན
ཡང་དེ་ནས་ཀེ་རུའི་རྒྱལ་བློན་དང༔
སྒོས་སྲས་མོ་དབྱངས་ཅན་འོད་གསལ་སྒྲོན
སྙན་དར་ལུང་མ་ཡེངས་ང་ལ་གསོན༔
ཁྱེད་དཀར་ཡག་གངས་རི་བདེ་མོར་བཞུགས
ང་གངས་སེང་གཡུ་རལ་ངོམ་བཞིན་དུ
དགྲ་ཕས་རྒོལ་གཅན་ཚོགས་ཟིལ་མནན་ནས
གངས་སེང་གེ་འབྲལ་མེད་སྔོན་གྱི་ལསཿ
ཞལ་ཡང་ཡང་འཛོམས་པའི་སྨོན་ལམ་ཞུ
ཁྱེད་ཙན་དན་ནགས་ཚལ་བདེ་མོར་བཞུགས
ང་རྒྱ་སྟག་མི་སྡོད་ཡུལ་གཞན་འགྲོ
སྟོབས་རྩལ་ལྡན་མཆེ་བ་དྲུག་ངོམ་ནས
ནགས་རྒྱ་སྟག་འབྲལ་མེད་སྔོན་གྱི་ལས༔
ཞལ་ཡང་ཡང་འཛོམས་པའི་སྨོན་ལམ་ཞུ
ཁྱེད་འདིར་འདུས་རྒྱལ་བློན་བདེ་མོར་བཞུགས
ང་གཡུ་ལྷ་མི་སྡོད་འཇང་ཡུལ་འགྲོ
ཆོས་མདོ་སྔགས་བསྟན་པའི་རྒྱལ་མཚན་བསྒྲེངས
ཡུན་མི་རིང་འཕྲད་པ་སྔོན་སྨོན་རེད
107



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཞལ་ཡང་ཡང་འཛོམས་པའི་སྨོན་ལམ་ཞུ
སྐྱབས་བསླུ་མེད་བླ་མར་དད་གུས་གྱིས༔
མགོན་མཆོག་གསུམ་རྗེ་ལ་བློ་སྙིང་གཏོད༔
ལྷ་དཀོན་མཆོག་མཆོད་པའི་རྒྱུན་མ་གཅོད
མ་འགྲོ་ཀུན་ཕ་མར་སྙིང་རྗེ་བསྐྱེད
ལས་དགེ་སྡིག་བླང་དོར་ཚུལ་བཞིན་གྱིས
ཡུལ་འདོད་ཡོན་གནས་ལ་ཞེན་ཆགས་སྤོངས
དགྲ་འཆི་བདག་ནམ་ཡོང་ཆ་མེད་སྒོམས
ཚེ་ཕྱི་མར་ཕན་བའི་ལྷ་ཆོས་སྒྲུབས༔
ལམ་མདོ་སྔགས་ཟུང་འབྲེལ་ཉམས་ལེན་གྱིས
གཞི་འོད་གསལ་རིག་པའི་རང་ངོ་སྐྱོངས
ཆོས་དགེ་བ་བཅུ་ཡི་བཅའ་ཁྲིམས་སྡོམས
སྡེ་ཡུལ་མི་བྱམས་པས་སྐྱོང་བར་མཛོད༔
སྤྱིར་འདུས་བྱས་ཆོས་ལ་བདེན་གྲུབ་མེད
སྒོས་འདུས་མཐའ་འབྲལ་བ་འཇིག་རྟེན་གཤིས༔
ཐུགས་མ་སྐྱོ་སྐུ་ཁམས་བདེ་མོར་བཞུགས
ད་ང་དང་འཕྲད་པའི་ཕྱི་ལ་ལྟོས
མ་མཐོང་ཙ་ན་མཉམ་པར་ཞོག
དབྱིངས་སྐྱེ་མེད་ཆོས་སྐུའི་མཁའ་ཀློང་དུ༔
108



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གླིང་སྒྲུང་ཀེ་རུའི་ཆོས་རྫོང་གི་སྐོར།
དོན་གཉིས་མེད་ངོ་བོ་གཅིག་ཏུ་འདྲེས
དུས་སྐད་ཅིག་ང་དང་འབྲལ་བ་མེད
གཞི་བློ་འདས་བརྗོད་བྲལ་ཨེ་མ་ཧོ༔
ཡ་བདེ་མོ་སྐུ་ཁམས་བདེ་མོར་བཞུགས
དོན་ནམ་ཡང་འབྲལ་མེད་སྨོན་ལམ་ཞུ
གླུ་གོ་ན་ཐུགས་ཀྱི་དཔལ་བེར་སྟིམསཿ
མ་གསན་གླུ་ལ་འབྲེལ་བ་
ཁྱེད་རྒྱལ་བློན་ཐུགས་ལ་དེ་ལྟར་ཞོག
ཅེས་གསུངས་པར་འབྲེལ་ཀེ་རུའི་རྒྱལ་བློན་རྣམས་རང་ཡུལ་དུ་ཕྱིར་ལོག
གླིང་གི་ལྷ་དམག་ཐམས་ཅད་འོ་མའི་གསེར་ཐང་ཁྲ་མོ་རུ་གླིང་གི་བླ་མ་དང
མ་སྲུ་མོ་སྨན་རྣམས་བསུ་མར་ཕེབས་ཏེ་རྔ་གླིང་རོལ་མོ་སྣ་ཚོགས་ཀྱིས་བསུ་
མར་བྱས་ཤིང་ལྷ་བསང་གིས་ནམ་མཁའ་གང་བར་བྱས༔ སྐྱ་ལོའི་སེང་ལྕམ་
འབྲུག་མོས་ཇ་ཆང་གི་སྐྱེམས་ཞུས་བྱས་ཤིང་གཞི་བྱེས་ཞལ་འཛོམས་པའི་ཞུ་བ་
ཞུ་ལན་མང་དུ་ཡོད་ཀྱང་འདིར་མ་བྲིས་སོ༔ དེ་ནས་གླིང་གི་དཔོན་བློན་ཐམས་
ཅད་ཕྲིན་ལས་ལྷུན་གྲུབ་ཀྱི་སྒོ་ནས་ཕོ་བྲང་སེང་འབྲུག་སྟག་རྩེར་ཕེབསཿ དུས་
དེ་ནས་བཟུང་གླིང་གི་བླ་མ་རྣམས་ཀྱིས་ཆོས་ཁྲིད་གནང དཔོན་པོ་རྣམས་
ཀྱིས་ཆོས་སྲིད་བསྡམསཿ དམངས་སྡེ་ཐམས་ཅད་ཆོས་ལ་སྤྱོད་ནས་རྫོགས་
ལྡན་གསར་བའི་དགའ་སྟོན་ལ་རོལ་བར་བྱས་སོ༔
ཨེ་མ་སེང་ཆེན་རྒྱལ་པོའི་རྣམ་ཐར་རྟོགས་བརྗོད་ལསཿ
109



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
རྒྱ་མཚོའི་ནང་ནས་ཆུ་ཐིགས་ཉག་ཙམ་བྲིས
དེ་ཡི་དགེ་བས་འདུལ་དཀའི་འགྲོ་བ་ཀུན༔
སེང་ཆེན་དཔའ་བོའི་ཚོགས་ལ་དད་ཅིང་གུསཿ
ཚེ་རབས་ཀུན་ཏུ་སེང་ཆེན་བླ་མ་ཡིས།
རྗེས་བཟུང་བསྟན་འགྲོའི་དོན་ཀུན་མ་ལུས་འགྲུབ༔
ཁམས་གསུམ་འཁོར་བའི་སྲིད་མཚོ་སྟོང་པར་སྨོན༔
དད་གུས་ལྡན་པའི་རྣམ་ཐར་འདི་ཉིད་ནི
བྲི་ཀློག་འཁྲབ་སྟོན་བྱེད་ལ་ཚེ་རབས་ཀུན༔
སེང་ཆེན་རྒྱལ་བོའི་ཐུགས་རྗེས་རྟག་སྐྱོང་ནས
འཕྲལ་ཡུན་བདེ་དགའི་ལེགས་ཚོགས་རྒྱས་པར་ངེས
ཞེས་རྟོགས་བརྗོད་དཔའ་བོའི་གད་རྒྱངས་ལས་ཨ་ཁྱུང་ཀེ་རུའི་རྒྱལ་
ཁབ་ཆོས་ལ་བཀོད་ཚུལ་གྱི་ལེའུ་རྫོགས་སོ༔ ཞེས་པ་འདིའང་འཇང་གཡུ་ལྷའི་སྤྲུལ་
བསྒྱུར་རྡོ་གྲུབ་མཆོག་སྤྲུལ་ཀློང་ཡངས་དང་། ནེའུ་ཆུང་མཁའ་འགྲོའི་སྤྲུལ་པ་ཏཱ་རེ་ལྷ་མོ་མཆོག་དང་།
བསླབ་ཁྲིམས་ལྡན་པའི་དགེ་བསྐོས་ཐུབ་དགའ་དང་ཆོས་དབྱིངས། རིགས་འཛིན་དགེ་ལེགས་ཉི་མ།
དཔའ་བོ་གླིང་ལ་མི་ཕྱེད་པའི་དད་པ་ཐོབ་པའི་ཤེལ་དཀར་དང་དབྱངས་ལོ། ཊཱཀྐི་ཞི་མཛད་དབང་མོ་
སོགས་ཀྱིས་ཡང་ཡང་ནན་བསྐུལ་ངོར་མཁའ་འགྲོ་ཏཱ་རེ་ལྷ་མོ་དང་རྩང་གྲུབ་རིག་སྲས་གཡུ་བ་རྣམ་གཉིས་
ཀྱི་བརྡ་ཡིག་ལ་བརྟེན་ནས། ནམ་སྤྲུལ་མིང་འཛིན་འཇིགས་མེད་ཕུན་ཚོགས་རྡོ་རྗེའམ་པད་མ་སྟོབས་ལྡན་
དཔའ་བོས་གཏེར་མིན་རྩོམ་མིན་དུ་བསྒྲིགས་པས་དགེ་བས་སྙིགས་མའི་རུ་འཛིངས་ཞི་ཞིང་བསྟན་འགྲོའི་
དཔལ་ཡོན་ནུབ་པ་མེད་པའི་རྒྱུར་གྱུར་ཅིག
110



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ཏ
࿄
འཇང་སྲས་གཡུ་ལྷའི་རྟོགས་བརྗོད་
དཔའ་བོའི་གད་རྒྱངས་
བཞུགས
རྒྱལ་ཀུན་སོར་རྟོགས་ཡེ་ཤེས་རྩལ༔
སིནྡྷུའི་མཚོ་གླིང་པདྨའི་དབུསཿ
རང་བྱུང་རྫུས་སྐྱེས་སྤྲུལ་པའི་སྐུ
མཚོ་སྐྱེས་བླ་མ་སྙིང་དབུས་རོལ
ཀུན་རྟོག་འཁྲུལ་བའི་ན་བུན་དེ༔
ཡུལ་མེད་ཟང་ཐལ་ངང་དུ་ཡལ༔
འོད་གསལ་སྤྲོས་པའི་ཉམས་སྣང་ངོར
དག་པའི་སྣང་ཚུལ་རི་མོར་ཕབ
ས་མ་ཡ༔ རྒྱ་རྒྱ་རྒྱ༔ ཨེ་བྷཾ་རཾ
ཨེ་མ་སྔ་འགྱུར་བསྟན་པའི་རྒྱན་གཅིག་ཤཱཀྱའི་ཏོག
ཐུབ་བསྟན་མདོ་སྔགས་བསྟན་པའི་བ་དན་བསྒྲེངསཿ
གངས་ལྗོངས་ཉིན་བྱེད་སྣང་བའི་མུན་པ་སེལ
ཆོས་མིན་ཀླ་ཀློའི་ཆས་སྲིད་འདུན་མ་གཏོར
རྒྱལ་དབང་པདྨའི་ཐུགས་བཞེད་གེགས་མེད་འགྲུབ༔
111



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
མཚོ་རྒྱལ་ཌཀྐིས་སྨོན་ལམ་གང་བཏབ་བཞིན༔
སྨོན་དོན་གེགས་མེད་འགྲུབ་པའི་རྟེན་འབྲེལ་ལེགས
སྨོན་ལོག་བདུད་ཀྱི་རྒོལ་ངན་དཔུང་ཚོགས་དང
མ་རུངས་སྙིགས་མའི་དུག་མཚོ་སྐེམ་མཛད་པ
རྫུ་འཕྲུལ་སྟོབས་ལྡན་ནོར་བུ་དགྲ་འདུལ་རྩལ༔
རྟེན་འབྲེལ་དུས་འཛོམས་འཇང་སྲས་གཡུ་ལྷ་དང
ཕ་རོལ་དཔུང་འཇོམས་ཁྲག་འཐུང་དགྲ་ལྷ་རྩེ
རིགས་གསུམ་གཅིག་བསྡུས་སྐྱབས་མགོན་རིན་པོ་ཆེ
འགྲོ་ཀུན་བདེ་སྐྱིད་ཆོས་ཀྱི་ཆར་ཆེན་ཕོབ༔
ཆོས་ཁྲིམས་དར་ཞིང་རྒྱལ་ཁྲིམས་བདེ་ལ་བཀོད༔
མདོ་དབུས་གཙང་གསུམ་ཆོས་སྡེ་གསར་བསྐྲུན་རྒྱས
དགྲ་དཔུང་ཟིལ་གནོན་དཔའ་ཐུལ་གཡུལ་ལས་རྒྱལ
མ་སྲུ་མོ་སྨན་དགའ་བའི་རོལ་རྩེད་ངོམས
ཚེ་རིང་ནད་མེད་འགྲོ་ཀུན་ཆོས་ལ་སྤྱོད
ནད་མུག་མཚོན་འཁྲུགས་བསྐལ་ངན་རྒུད་པ་ཞི
ཕྱི་ནང་སྣོད་བཅུད་དཔལ་འབྱོར་དབྱར་མཚོ་རྒྱས
ཕུན་ཚོགས་དགེ་ལེགས་བྱེ་བའི་འོད་སྟོང་འབརཿ
གསར་ཚེས་ཤིང་བྱིའི་ལོ་གསར་འཛམ་གླིང་བདེ
རྟེན་འབྲེལ་ལེགས་པའི་བཀྲ་ཤིས་རྟགས་བརྒྱད་འཛོམས
112



ཏ
དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ད་ལོ་དུས་ལོ་ཡག་པའི་གནམ་ལོ་ལ
རྒྱལ་སྲས་ཁྲིར་འཁོད་རྒྱལ་སྲིད་ཆོས་བཞིན་བསྐྱང
རྒྱལ་འབངས་བདེ་ཞིང་རྒྱལ་བསྟན་ཕྱོགས་ཀུན་དརཿ
རྒྱལ་ཀུན་དགྱེས་བསྐྱེད་རྒྱལ་བའི་བཀའ་བཞིན་བསྒྲུབ
རྒྱལ་མཆོག་ནོར་བུའི་ཐུགས་བཞེད་འགྲུབ་པའི་ཚེ
མ་རུངས་ཕྱོགས་བཞིའི་དགྲ་བཞི་ཆོམས་ལ་ཕབ
ཆོས་ལོག་མུ་སྟེགས་རྩོད་ལས་ཕམ
མགོན་སྐྱབས་ཐེའུ་རང་ལྷ་དང་ཕྲལ
སྲི་བདུད་ར་ཙ་དམ་ལ་བཏགས༔
ཐན་འགྱེད་འགོང་ཆོག་དགུ་འཁོར་དང
ཕྲ་མེན་ངན་སྔགས་མེ་ལ་བསྲེགས
དགའ་རབ་དབང་ཕྱུག་བསྟན་པ་དང༔
ཆོས་ལོག་བོན་གྱི་བསྟན་པ་བསྣུབས
བདུད་བློན་བེ་ཐུལ་སྲོག་ལ་རྒོལ
ཨ་ཕྱི་དུག་གི་ན་བུན་ཅན༔
ཕུང་པོ་རི་རབ་འོག་ཏུ་མནན༔
ཕུང་བྱེད་ར་ཙ་སྤུན་དགུ་དེ༔
རྡུང་བྱེད་རྡོ་རྗེས་གཏུན་ཏུ་བརྡུང
ཀླུ་ནག་དུག་མཚོ་རྨང་ནས་སྐེམ༔
113



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཤོར་བའི་དམུ་བདུད་ཁྲམ་ལ་བཏབཿ
འཆོར་མེད་རྡོ་རྗེའི་ར་བར་ཚུད
བདུད་གཡག་དུག་ལྕེ་ཐོག་གིས་བསྒྲལ༔
སྦྲུལ་ནག་མུན་རླངས་མདའ་ལ་དྲངས
ས་འདམ་རྒྱལ་པོ་ཐབས་ཀྱིས་བསད།
བདུད་བློན་འབུམ་གཅིག་ཁྲག་ལ་བསྲེས༔
ཨ་བྷི་ཁ་ཤོ་མཚོན་ལ་དྲངས
གཏུམ་པོ་ངར་ཐུང་རྡོ་ཡིས་བསངཿ
ཁྲ་བྱ་མིག་དམར་འུར་རྡོས་བསྒྲལ༔
འཇང་ད་འུའི་ལྷ་མཚོ་གཡང་དུ་ལོན༔
ཁྲོ་ཆུས་ཞུན་མ་སྒ་བདེས་གཏོརཿ
བེ་ཐེ་དཀར་པོ་ཨ་ཁུས་འདྲེན
དར་མོ་གླིང་ལ་གཏམ་རྒྱུད་བཞག
བྲེལ་མོ་འཇང་ལ་རྫུ་འཕྲུལ་འགྲན
གསེར་བའི་ཁྲོ་རྒྱལ་རྟ་མགྲིན་དཔལ
ཀར་ཆུང་ནེ་ནེ་ནོམ་ལ་བླངས
ཁུ་བོའི་བསམ་པ་དེ་ནས་འགྲུབ
སྟག་ཐུལ་དཔའ་བོ་ཁ་ཐམ་དེ༔
རང་བཤེད་བབ་པས་གཡུ་ལྷས་བསད
114



ཏ
དཔལ་ཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ཤཱཀྱའི་བསྟན་ལ་འཚེ་འཚེ་ནས
ལོ་དགུར་རིམ་དགུའི་འོག་ཏུ་མནན༔
ཕྱག་རྡོར་ཐུགས་ཀྱིས་རྒྱས་གདབ་པོ༔
འཇང་ཡུལ་མུན་གླིང་ཆོས་ལ་བསྒྱུར
ཁྲི་གདུགས་ཉི་མས་འཛམ་གླིང་ཁྱབ
ཁྲ་མོ་གླིང་གི་བསྟན་ཆུས་འགྲུབ༔
མཐའ་བཞིའི་དམག་གི་ལྟག་བདུད་ཕབས
གླིང་བསམ་དོན་འགྲུབ་པའི་མཁར་རྫོང་བཟུང༔
ས་ཡར་ཐང་པདྨ་བཀྲ་ཤིས་ལ༔
གླིང་ཆེ་རྒྱུད་འབྲིང་རྒྱུད་ཆུང་རྒྱུད་གསུམ
རྒན་སོ་མེད་སྐྲ་དཀར་མན་ཆད་དང
ཆུང་ལོ་གསུམ་བྱིས་པ་ཡན་ཆད་པོ༔
གཅིག་མ་འདུག་སྐྱིད་པའི་དགའ་སྟོན་འདུས
ཆོས་འཇིག་རྟེན་གཉིས་ཀྱི་ཞལ་གདམས་ཡོད༔
ཚིག་དེ་དོན་མ་བརྗེད་ཕྲིན་པ་གྱིས
ཞེས་གསུངས་ཤིང་སྔོན་བྱུང་འདས་པའི་བྱ་བ་རྣམས་གྲུབ་ཟིན་ནསཿ
ཁོང་རྒྱལ་བློན་ཐམས་ཅད་བཀའ་གྲོས་གཅིག་ཏུ་བསྡུས་ཏེ༔ སེང་ཆེན་རིན་
པོ་ཆེ་དང་ཤན་འདན་སོགས་ཀྱིས་ཕྱོགས་ཀུན་ལ་ཕྲིན་སྤྲིང་རྔ་ཆེན་བརྡུངས དུང་
ཆེན་བུསཿ དར་ཆེན་ཕྱརཿ ཆོས་ཆེན་བཤམསཿ གཟུ་ཆེན་དང་ཆོས་དརཿ ཨ་
115



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
འཕེན་སྟག་རུང་དཔའ་རྒྱ་རྣམས་ཀྱིས་བཀོད་འདོམས་བྱསཿ དེ་ནས་འཛམ་
གླིང་དབུས་ཀྱི་གཞི་དཀྱིལ་གླིང་ས་མཐོང་བ་ཀུན་སྨོན ཡར་ཐང་པདྨ་བཀྲ་
ཤིས་ན༔ གླིང་ལྷ་གུར་པདྨ་འདབ་བརྒྱད་དེ་ཕུབ་ནསཿ དར་གདུགས་རིན་
ཆེན་འཕན་ཡབ་སོགས་ཀྱིས་བརྒྱན༔ དར་ཟབ་སྟག་གཟིག་འབོལ་བརྩེགས་
ཀྱི་ཁྲི་བཤམས༔ ཤར་སྒོ་དངུལ་གྱི་པ་ཏྲ་ལ་གླང་ཆེན་ནོར་བུའི་གཙུག་རྒྱན་
གྱད་ཆེན་བཞི་ཡིས་སྣ་དྲངས༔ ལྷོ་སྒོ་གསེར་གྱི་པ་ཏྲ་ལ་རྟ་མཆོག་རིན་ཆེན་
རྒྱན་ལྡན་དེ་སྟོབས་ཆེན་མི་རྒོད་བཞི་ཡིས་སྣ་དྲངས༔ ནུབ་སྒོ་པདྨའི་པ་ཏྲ་ལ་
ཁྱུང་ཆེན་ནོར་བུའི་ཐོབ་ལྡན་དེ་དཔའ་བོ་གང་ཆེན་བཞི་ཡིས་སྣ་དྲངསཿ བྱང་
སྒོ་གཡུ་ཡི་པ་ཏྲ་ལཿ རྩལ་ལྡན་སེང་གེ་དཀར་མོ་འགྱིང་བ་དེ་མཛེས་ལྡན་ཀླུ་
མོ་བཞི་ཡིས་དྲངསཿ
འདུ་ར་ཕུན་ཚོགས་དབུས་དཀྱིལ་ན༔
རྔམ་ཆེན་གསེར་ཁྲི་རིན་ཆེན་བརྒྱན༔
གཡས་བཞུགས་དགྲ་ལྷའི་དངུལ་ཁྲི་དང
གཡོན་བཞུགས་གཡུ་ལྷའི་མཆོང་ཁྲི་བཀོད
མདུན་དུ་བྱུ་རུའི་ཁྲི་ཆུང་སྟེང
འདན་སྲས་གཡུ་འབུམ་གསར་དཔོན་སོགསཿ
གདན་རབས་མ་ཚང་མེད་པར་བཀྲམ༔
དེ་ནས་བསྐལ་བ་ས་གླང་ལོའི་བྱི་ཟླའི་ཚེས་བཅུ་གཟའ་པ་སངས་དང་
སྐར་མ་བྱི་བཞིན་ཉིན་གྱི་ཕུན་སུམ་ཚོགས་པའི་གྲུབ་སྦྱོར་བཟང་པོ་ལ འདུ་
116



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ཏ
བ་ཡོད་ཚད་ལེགས་པར་ཕེབས་ཟིན་ནས
གླིང་བླ་མ་རྣམས་ནི་གཡས་གྲལ་བརྒྱ
གླིང་སྟག་ཤར་རྣམས་ནི་གཡོན་གྲལ་བརྒྱ
གླིང་མ་སྲུ་རྣམས་ནི་མདུན་གྲལ་བརྒྱ
དེ་མིན་གང་མོས་གང་འཐད་བཞུགས
ཞེས་ཟེར་ནས་གཟུ་ཆེན ཆོས་དརཿ ཨ་འཕེན༔ དཔའ་རྒྱ མི་དར་སྟག་
གཡུ ཐར་བའི་ཟོར་སྣ མོན་སྲས་གེ་ཐུང་ ཨ་ཡག་བྱང་ཆུབ༔ རྒུ་རུ་ཐར་
ལི འབྲིང་རྒྱུད་ཀྱི་དཔྱོད་ལྡན་བསམ་འགྲུབ༔ ཨ་ཁུའི་ཚ་བོ་སྟག་ཐརཿ ཚངས་
པའི་བུ་ཆུང་ཉི་མཿ དེ་རྣམས་ཀྱིས་ཆས་ཀ་བསྒྲིགས་པ་ཡིན༔ ཇ་འདྲེན་ཆང་
སྐྱེམས་ཀྱི་མགོ་མ་ནི་མ་སྲུ་མོ་སྨན་རྣམས་ཡིན་པསཿ དང་པོ་ནི་ཆོས་དབྱིངས་
ཀུན་ཏུ་བཟང་མོ་དང་ཐུགས་ཀློང་རོ་གཅིག་པའི་བདག་ཉིད་སྤྲུལ་བའི་སྐྱེས་
མཆོག་དམ་པ་མཁའ་འགྲོ་ཡེ་ཤེས་མཚོ་རྒྱལ་གྱི་རྣམ་སྤྲུལ་སྐྱ་ལོའི་སེང་ལྕམ་འབྲུག་
མོ༔ ཚེ་འཛིན་སྤྲུལ་བའི་རྣལ་འབྱོར་མ་ལྷ་ལྕམ་མཎྜ་ར་བའི་རྣམ་སྤྲུལ་འབྲོག་
བཟའ་བྱང་ཆུབ་ལྷ་མོ དཔལ་ཨཱརྱ་ཏཱ་རེའི་རྣམ་འཕྲུལ་ནེའུ་ཆུང་ལུ་གུའི་ཚར་
ཡག བདེ་ཆེན་ཆགས་པའི་རྣལ་འབྱོར་མ་བཙུན་མོ་འོད་ཆེན་མེ་ཏོག ཁྲ་
འབྲུག་པདྨ་མཚོ་སྐྱིད དར་བཟའ་གཡུ་ཡི་སྒྲོལ་མཿ རག་བཟའ་ཤེལ་དཀར་
མེ་ཏོག འཇང་བཟའ་པདྨ་ཆོས་སྒྲོན སྟག་རུང་བུ་མོ་ཁྲོ་མཚོ གསེར་བའི་
རིན་ཆེན་མཚོ་ཡག མོན་བཟའ་མེ་ཏོག་ལྷ་མཛེསཿ སྟོང་ཉིད་མགར་བཟའ་
ཆོས་སྒྲོན་སོགས་རིགས་ལྡན་གྱི་ལྷ་མོ་བདེ་སྟོང་སྒོམ་པའི་ཡོན་བདག་གསང་
117



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
བ་སྔགས་ཀྱི་ལྡེའུ་མིག བར་ཆད་སེལ་བའི་གྲོགས་མོ་རྣམས་ཀྱི་གཙོས་དཔའ་
མོས་དྲངས་བའི་སྐྱེམས་འབུལ་དང་༔ གླུ་འདྲེན་སོགས་དགའ་བྲལ་གྱི་མཆོད་
པ་རྒྱ་ཆེན་ཕུལ། དེའི་སྐབས་སུ་རྒྱལ་བློན་འབངས་འཁོར་དང་བཅས་པ་གྲལ་
ལ་འཁོད་ནས་གདན་ལ་བཞུགས་ཚེ༔ དལ་ཅིག་སྨྲ་བརྗོད་ཅི་ཡང་མེད་པར་
ཚང་མ་ཧད་དེ་ཡོད་པའི་སྐབས། རྒྱལ་མཆོག་རིན་པོ་ཆེས་སྤྱན་དབྱིངས་ལ་
ཧྲིག་གེར་གཟིགས་ནས་ཕཊ༔ དྲག་པོ་གཅིག་བརྗོད་ཚེ གཉིས་སྣང་གི་རྟོག་
ཚོགས་རང་འགག་ཏུ་སོང་ནས་དམིགས་མེད་ཁྱབ་བརྡལ་གྱི་ངང་དུ་འབྱམས་
ཀླས་སོ༔ སླར་ཡང་སྤྱོད་ལམ་ལ་ཞུགས་ནས་དགའ་སྟོན་མཛདཿ སྐུ་རྗེ་ནོར་
བུ་རིན་པོ་ཆེ་སོགས་རྒྱལ་བློན་ཚང་མས་དགའ་སྟོན་གཏམ་གླེང་གི་ཞུ་བ་མང་
དུ་བྱས་ཀྱང་འདིར་འཁོད་ཀྱི་བརྡ་མ་འཁྲོལཿ སྐབས་སུ་འཇང་སྲས་རིན་པོ་
ཆེ་སྨོན་ལམ་དུས་བབ་ཀྱི་ཆོས་བདག་ཡིན་པས ཁོང་ཁྲི་སྟེང་ནས་ཡར་བཞེངས་
ནས་བཀྲ་ཤིས་དར་ཡུག་དང་རྫས་རྟགས་རིན་པོ་སོགས་ཀྱི་མཎྜལ་ཕུལ་ནས
ཨེ་མ་འགྲོ་བའི་སྐྱབས་གཅིག་རིན་པོ་ཆེ།
གང་འདུལ་འགྲོ་བའི་དོན་མཛད་སྐུ་རྗེ་དཔོན༔
ངོ་མཚར་མཛད་པའི་རྣམ་ཐར་བསམ་མཐའ་ཡས
ཆ་ཙམ་ཐོས་པས་དད་པའི་རྟེན་དུ་བཞག༔
སྙིགས་མའི་དུས་འདིར་དམུ་རྒོད་ཐབས་ཀྱིས་འདུལ༔
ལོག་ལམ་མི་དགེ་བཅུ་ཡི་བསྟན་པ་བསྣུབས
ཆོས་མེད་ཡུལ་ལ་དགེ་བཅུའི་ཁྲིམས་སྲོལ་འཛིན༔
118



ཏེ
དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ལྷ་ལོག་བདུད་སྡེའི་དཔུང་ཚོགས་མིང་མེད་གཏོང
བསམ་མེད་ཨར་ཇག་ཆོམ་པོའི་འཇིགས་པ་བསྲུང
མདོ་མེད་སྟོང་ལོག་འཁྱམས་པའི་འགྲོ་བ་འདྲེན
བྱམས་པའི་ཐུགས་རྗེས་དགོངས་ལ་ཉེ་རིང་མེད༔
འདིར་འཚོགས་སྐལ་ལྡན་དད་བརྒྱའི་སྤྱི་ནོར་བཞག
ལུས་ངག་ཡིད་གསུམ་གསོལ་འདེབས་གུས་ཕྱག་འཚལ
ཀུན་གྱིས་མོས་པ་དམ་པའི་ཆོས་ལས་མེད།
ཚེ་འདིར་གྲོལ་བའི་གདམས་པ་ཀུན་ལ་སྤེལ
སྒྲུབ་པ་མཛད་ནས་སྒོམ་ཆེན་རི་ལ་ཉལ༔
ཉོན་མོངས་ནད་སེལ་དམ་ཆོས་བདུད་རྩི་བཏུངཿ
ཆོས་བརྒྱད་རོ་སྙོམས་ཆགས་མེད་འཁོར་བ་སྤངས
སྒྲུབ་པ་མཐའ་རུ་ཕྱིན་པའི་དམ་བཅའ་འོ༔
ཞེས་ཞུས་ཚེ༔ རྒྱལ་མཆོག་སེང་ཆེན་རིན་པོ་ཆེའི་ཞལ་འཛུམ་པ་དང་
བཅས་རྗེ་འབངས་ཡོངས་ལ་ཐུགས་བརྩེ་བ་ཆེན་པོའི་སྤྱན་གྱིས་གཟིགས་
ནསཿ འོ་འཇང་ལྷ་སྲས་གསེར་གྱི་ཉི་མཿ དཔལ་ཕྱག་ན་རྡོ་རྗེའི་རྣམ་སྤྲུལ
བདུད་མཐའ་བཞི་འདུལ་བའི་གཉེན་པོ༔ རྐྱེན་བར་ཆད་སེལ་བའི་སྲུང་མ
མ་མཁའ་འགྲོ་དབང་མེད་འདུ་བཿ བཅུད་ཕྱྭ་གཡང་དངོས་གྲུབ་བདག་པོ༔
དབང་དམ་ཚིག་གཅིག་པའི་གྲོགས་པོ༔ ཐུགས་མ་ཡེངས་བདག་ལ་གཟིགས་
དང་ དེང་འདིར་འཚོགས་སྐལ་ལྡན་ཕོ་མོ༔ འབྲེལ་ཐོགས་པའི་མཐའ་ཁྱབ་
119
119



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
འགྲོ་ཀུན༔ དུས་ནམ་ཞིག་རྔ་ཡབ་དཔལ་རིརཿ ཞིང་ཨོ་རྒྱན་དྷུ་མ་ཐ་ལར
མ་མཁའ་འགྲོ་འབུམ་གྱི་ཆོགས་གྲལཿ ལུས་མི་སྤང་འོད་སྐུར་འགྲུབ་པའི
ཐབས་ལེགས་པའི་རྟེན་འབྲེལ་འགྲིག་གོ ངས་གདམས་པ་ནོར་བུའི་ཕྲེང་
བ རྒྱུད་འབུམ་ཕྲག་དྲུག་ཅུ་རྩ་བཞིའི༔ དགོངས་དོན་ཀུན་གཅིག་ཏུ་དྲིལ་ནས
དབང་གདམས་པ་མང་དུ་བསྩལ་ཏེ གང་ཟག་ཁམས་དབང་བསམ་པ་དང་
མཐུན་པར་ཞུ་བ་པོའི་ངོ་སྐལ་དུ་གྱུར་པའི་ཐེག་དགུའི་དགོངས་པ༔ ཕྱི་ཀུན་
འབྱུང་འདྲེན་པའི་ཐེག་པ་གསུམ ནང་དཀའ་ཐུབ་རིགས་བྱེད་ཀྱི་ཐེག་པ་གསུམ
གསང་བ་དབང་བསྒྱུར་ཐབས་ཀྱི་ཐེག་པ་གསུམཿ འདུལ་མདོ་མངོན་གསུམ
ཀྲི་ཡོག་སྡེ་གསུམ༔ ཡོ་ག་རྣམ་གསུམ་གཅིག་ཏུ་བསྡུས་ནས ངོ་རང་ཐོག་
ཐུགས་རྗེའི་བདག་ཉིད་སྐུ་གསུམ་འདུ་འབྲལ་མེད་པཿ ལྟ་སྒོམ་སྤྱོད་པ་གཅིག་
ཏུ་དྲིལ་ནས་གདོད་ནས་དུ་འབྲལ་མེད་པརཿ གཞི་མ་བཅོས་ཕྱག་རྒྱ་ཆེན་པོ
ལམ་རིག་སྟོང་དབུ་མ་ཆེན་པོ འབྲས་བུ་མངོན་གྱུར་རྫོགས་པ་ཆེན་པོ གདངས་
མ་འགགས་པ༔ རྩལ་མ་ཤོར་བཿ གཤིས་མ་གོལ་བ༔ དེ་ནི་ཀུན་ཁྱབ་ཀུན་
ཤེས་ཀུན་རིག་གི་རྣམ་པ་ལྷུན་གྲུབ་སྐུ་དང་ཡེ་ཤེས་འདུ་འབྲལ་མེད་པ་ཡེ་ནས་
བུམ་སྐུའི་ཚུལ་དུ་གནས་ཡོད་པ་དེ་ད་ལྟ་སློབ་དཔོན་པདྨའི་རྣམ་སྤྲུལ་སེང་ཆེན་
ནོར་བུ་དགྲ་འདུལ་དང༔ བཀའ་བབས་ཀྱི་ཆོས་བདག་གཟུངས་མ་མཐུན་
རྐྱེན་གྱི་འདོད་ཡོན་ལོངས་སྤྱོད་སོགསཿ རྟེན་འབྲེལ་གྱི་ཆས་ཀ་ཕྱོགས་ཀུན་
ནས་མ་ཚང་བ་མེད་པར་ལེགས་པར་འབྱོར་བའི་སྐབས་སུ རྒྱལ་མཆོག་རིན་
པོ་ཆེས་ཐུགས་ཞི་བ་བྱང་ཆུབ་ཀྱི་ངང་ནས་སྨིན་བྱེད་ཀྱི་དབང་དང་གྲོལ་བྱེད་
120



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ཀྱི་གདམས་པ་རྣམས་བུམ་པ་གང་བྱོས་ཀྱི་ཚུལ་དུ་གནང་ངོ༔ དེ་ནས་དམ་ཚིག་
དག་པའི་འཁོར་འབངས་ཡོངས་ལ་ཟབ་དོན་གྱི་དབང་འདི་གནང་ངོ༔
ཨོ་གུ་རུ་མ་ཎི་རཏྣ་སིདྡྷི་ཧཱུཾ༔
ཀྱེ་ཧོ་ལས་སྨོན་སྐལ་བ་ཅན།
འདིར་འཚོགས་སྨོན་ལམ་ལས་འབྲེལ་བས
གསང་སྔགས་ཟབ་མོའི་དབང་སྩོལ་བ
ཁྱེད་ཉིད་གྲོལ་བའི་ལམ་ཡིན་པས
འདི་ལ་དད་མོས་ཀྱིས་ཤིག་བུ
ཞེས་གནང་བ་སྦྱིན་ནོ༔ དེ་ནས་སེང་ཆེན་གྱིས་ཕྱག་ཏུ་བུམ་པ་བསྣམས་
ནས་སྦྱང་ཁྲུས་རྣམས་སྔོན་དུ་སོང་ནས
ཧོ དྲི་མེད་བུམ་པ་གཞལ་ཡས་ཁངཿ
ནང་ན་རིགས་གསུམ་མགོན་པོ་བཞུགས
སྐལ་ལྡན་ཁྱེད་ལ་གཏད་པ་ཡིས
རྡོ་རྗེའི་སྐུ་ཡི་དབང་ཐོབ་ཤོག
ཨོ་གུ་རུ་མ་ཎི་རཱ་ཛ་ཀཱ་ཡ་ཨ་བྷི་ཥིཉྩ་ཧཱུྃ༔
ཨཱ༔ མཚན་ལྡན་ཀ་པཱ་ལ་ཡི་ནང
དུས་གསུམ་རྒྱལ་བའི་གསུང་བཅུད་འཁྱིལ
སློབ་མའི་ངག་ལ་དབང་བསྐུར་བས༔
རྒྱལ་བའི་གསུང་གི་དབང་ཐོབ་ཤོག༔
121



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཨོ་གུ་རུ་མ་ཎི་རཱ་ཛ་ཝཱཀྐ་ཨ་བྷི་ཥིཉྩ་ཧཱུྃ
ཧཱུྃ༔ འཕོ་འགྱུར་བྲལ་བ་རྡོ་རྗེའི་དབང
རྒྱལ་བའི་ཐུགས་ཀྱི་རང་བཞིན་ཡིན
སྐལ་ལྡན་ཁྱོད་ལ་གཏད་པ་ཡིས།
མི་འགྱུར་ཐུགས་ཀྱི་དབང་ཐོབ་ཤོག
ཨོ་གུ་རུ་མ་ཎི་རཱ་ཛ་ཙིཏྟ་སིདྡྷི་ཕ་ལ་ཧོ
ཐཾ༔ མཚན་ལྡན་རིག་མ་བདེ་བའི་དཔལ
བདེ་སྟེང་དགའ་བཞི་བསྐྱེད་པའི་གྲོགས
སྐལ་ལྡན་ཁྱོད་ལ་གཏད་པ་ཡིས
ཤེས་རབ་མཆོག་གི་དབང་ཐོབ་ཤོག༔
པྲཛྙཱ་ཛྙཱ་ན་སུ་ཁ་སིདྡྷི་ཨ་བྷི་ཤིཉྩ་མཾ
ཨཱ༔ ཀུན་ཟླུམ་ཐིག་ལེ་དབུས་མཐའ་བྲལ
དབྱིངས་དང་ཡེ་ཤེས་འདུ་འབྲལ་མེད
རྩོལ་མེད་དྲན་པ་སོ་མའི་ངང༔
མ་ཡེངས་གནས་ལུགས་ངང་ལ་ཞོག
ཨ་ཨཱ་ཕཊ༔
ཧཱུྃ༔ ལྷུན་གྲུབ་འཇའ་ཤེལ་འདི་གཏད་པས༔
རིག་གདངས་མ་འགགས་འོད་ལྔ་འཁྱུགས
སྒྲོན་དྲུག་སྣང་བཞིའི་རྟགས་ཚད་རྫོགས
122



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར། ཏ
སྒྱུ་ལུས་འོད་སྐུར་གྲོལ་བར་ཤོག
ཨཱ༔ ཨ་བྷི་ཥིཉྩ་མཾ་
ཚེ་དཔག་མེད་ཀྱི་སྐུ་ཐོགས་ལ༔
ཧཱུྃ༔ བཅོམ་ལྡན་རྒྱལ་བ་མི་བསྐྱོད་ཚེ་དཔག་མེད༔
རྟག་ཏུ་ཐུགས་རྗེས་འགྲོ་ཀུན་རྗེས་བཟུང་ནས
དུས་མིན་འཆི་དང་སྔོན་ལས་འཕྲལ་རྐྱེན་ཀུན༔
མྱུར་དུ་ཞི་ཞིང་ཚེ་ལ་དབང་ཐོབ་ཤོག
ཨོ་གུ་རུ་མ་ཎི་རཱ་ཛ་མ་ཧཱ་པུཎི་ཨཱ་ཡུཛྙཱ་ན་ཚེ་བྷཾ་ནིཛ་སརྦ་སིདྡྷི་ཧཱུྃ༔
སྤྱན་གཟིགས་སྐུ་ཐོགས་ལ་
ཧཱུྃབཅོམ་ལྡན་དུང་མདོག་རི་ཡི་རྒྱལ་པོ་འདྲ
འཇིག་རྟེན་མགོན་གྱུར་འཕགས་པ་སྤྱན་རས་གཟིགས
ཐབས་མཁས་ཐུགས་རྗེས་འགྲོ་ཀུན་བདེ་ལ་བཀོད༔
འཁོར་བ་དོང་སྤྲུགས་ནུས་པའི་དབང་ཐོབ་ཤོག
ཨོ་ཨཱརྱ་ལོ་ཀི་ཤྭ་རི་ས་མ་ཡ་ཨ་བྷི་ཥིཉྩ་མཾ༔
དྷི༔ མཁས་གྲུབ་བྱེ་བའི་གཙུག་གི་ཅོད་པཎ་རྩེརཿ
མཁྱེན་གཉིས་ཡོན་ཏན་ཀུན་རྫོགས་འཇམ་པའི་དབྱངས
དེང་འདིར་སྐལ་ལྡན་ཁྱོད་ལ་གཏད་པ་ཡིས
ཇི་ལྟ་ཇི་རྙེད་མཁྱེན་པའི་དབང་ཐོབ་ཤོག
ཨ༔ མཉྫཤྲཱི་ཛྙཱ་ན་ཨ་བྷི་ཥིཉྩ་མཾ
123



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཧཱུྃ༔ དུས་གསུམ་སངས་རྒྱས་སྐུ་སྲུང་
དཔལ་ཆེན་གསང་བའི་བདག་པོ་ཉིད
སྐལ་ལྡན་ཁྱོད་ལ་གཏད་པ་ཡིས༔
བར་ཆད་ཐམས་ཅད་བསལ་བར་བྱ
ཨོཾ་བཛྲ་པཱ་ཎི་ཧཱུྃ་ས་མ་ཡ་ཨ་བྷི་ཥིཉྩམཾ
དེ་ནས་རྟ་མཆོག་རིན་ཆེན་རྒྱན་ལྡན་ཐོགས་ལ
ཧཱུྃདབང་ཆེན་ཐུགས་ལས་སྤྲུལ་བ་ཡི༔
སེམས་དཔའ་ཅང་ཤེས་ཉི་མ་འདི༔
སྐལ་ལྡན་ཡོངས་ལ་གཏད་པ་ཡིས
རྫུ་འཕྲུལ་རྐང་བའི་དབང་ཐོབ་ཤོག༔
ཨོ་བྱ་གྷི་ཝ་ཨ་བྷི་ཥིཉྩ་མཾ་
བསམ་གཅོད་འབར་བའི་དབང་ནི
ཨཱུ༔ ཤེས་རབ་རལ་གྲི་མེ་བོ་ཆེ
ཉོན་མོངས་མི་ཤེས་གཡུལ་ངོ་བཟློག༔
ཀུན་ཉོན་འཁོར་བའི་སྲིད་རྩ་གཅོད
རྒྱལ་ཀུན་དགྱེས་པའི་མཆོད་སྤྲིན་སྤྲོ
གྲི་བྱུང་ལྷ་མོས་བཟོས་པ་ཡིན
གནོད་སྦྱིན་ཤན་པའི་ཕྱག་མཚན་ཐོགས
འོག་མ་ཀླུ་ནས་རྫ་ས་སྣ་བྱུགས
124



ཏ
དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
བར་མ་གཉན་ལ་དབང་བསྐུར་བས༔
གཏད་རྒྱ་སྨོན་དུས་སུ་བབ༔
ཁྲི་གཤོག་གསེར་མཚོ་གཡས་འཁྱིལ་ནས
ལྷ་སྲས་གཡུར་ལྷས་གདན་དྲངས་ནས །
ཨོ་རྒྱན་པདྨས་རབ་གནས་བྱས
མཚོ་རྒྱལ་ཌཀྐིས་སྨོན་ལམ་བཏབ༔
གླིང་དཀར་ཆགས་པའི་གཡང་རྟེན་ཡིན
དཔའ་བརྟུལ་སྲུང་བའི་འཁོར་ལོ་མཆོག༔
བསམ་དོན་འགྲུབ་པའི་དབང་བསྐུར་རོ
ཨོ་གུ་རུ་མ་ཎི་རཱ་ཛ་སརྦ་ས་མ་ཡ་སིདྡྷི་ཕ་ལ་ཧྥི
ཤཱནྟཾ་པུཎྞཾ་ཝཱ་ཤཾ་མཱ་ར་ཡ་ཕཊ་རཀྵ་རཀྵ༔
ཨོ་ཨཱཧཱུྃ༔
དབུས་མཐའ་བྲལ་བའི་གཏོར་སྣོད་དུ
བརྗིད་ལྡན་ལྷུན་གྲུབ་གཏོར་ཆེན་བཤམས༔
རིག་རྩལ་སྣ་ཚོགས་རྒྱན་གྱིས་སྨྲས
རྩ་བ་གསུམ་གྱི་དབང་ཐོབ་ཤོག༔
ཨོཾ་ཨཱ༔ཧཱུྃ་གུ་རུ་དྷེ་ཝ་ཌཱཀྐི་ནི་བ་ལིང་ཏ་ཨ་བྷི་ཥིཉྩཧཱི༔
པཿ འཇིག་རྟེན་སྐྱོང་མཛད་རྣམ་ཐོས་སྲས
125



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཕྱ་གཡང་གཏེར་གྱི་དངོས་གྲུབ་སྩོལ༔
ཕོངས་རྒུད་ཉམ་ཐག་དབུལ་བ་སེལ
རྒྱལ་བསྟན་གསོ་བའི་དབང་ཐོབ་ཤོག༔
ཨོ་བེ་ཤྲ་མ་ཎ་སརྦ་འདུ་འདུ་ཨ་བྷི་ཥིཉྩ་མཾ
ཨོཾ་བདེ་ལེགས་སྩོལ་མཛད་རྫས་རྟགས་བརྒྱད༔
འདིར་ཚོགས་རྣམས་ལ་གཏད་པ་ཡིས
ལུགས་གཉིས་བྱ་བ་ཡོངས་སྨིན་ནས
དོན་གཉིས་མཐར་ཕྱིན་དབང་ཐོབ་ཤོག
སརྦ་མངྒ་ལཾ་ཨ་བྷི་ཥིཉྩམཾ
ཧཱུྃ༔ མཐུ་ཆེན་སྟོབས་ལྡན་སྲིད་ལ་དབང་བསྒྱུར་བ
རྒྱལ་སྲིད་རིན་ཆེན་སྣ་བདུན་འདི་གཏད་པས༔
དཀར་པོ་གླིང་ལ་བདེ་སྐྱིད་ཆོས་ཆར་འབེབ༔
མི་ནུབ་འཁོར་ལོ་བསྒྱུར་བའི་དབང་ཐོབ་ཤོག
མངྒ་ལཾ་ཨ་བྷི་ཥིཉྩ་ཧཱུྃ།
ཞེས་སྐབས་སུ་དབང་རྫས་རྣམས་འཁོར་འབངས་ལ་འགྱེད་ཚེ རྔ་གླིང་
རོལ་མོ་སོགས་ཀྱི་རྒྱུན་བསྲིངསཿ གར་པ་དང་གིང་ཆེན་སོགས་འབག་སེང་
རྣམས་ཀྱིས་སྣ་དྲངས་ནས༔ རྒྱལ་མཆོག་རིན་པོ་ཆེའི་ཕྱག་ཏུ་བུམ་པ་དང་རྡོར་
དྲིལ་བསྣམསཿ དགྲ་ལྷའི་ཕྱག་ཏུ་སྤྱན་རས་གཟིགས་ཀྱི་སྐུ་དང་བྷནྡྷ་བདུད་རྩི་
གཡུ་ལྷའི་ཕྱག་ཏུ་གསང་བདག་གི་སྐུ་དང་ཤེས་རབ་རལ་གྲི ཤན་པའི་ཕྱག་
126



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ཏུ་ཐུགས་ཀྱི་རྡོ་རྗེ་དང་རྟ་མཆོག་རིན་ཆེན་རྒྱན་ལྡན༔ ཁྲོ་ཐུང་ཕྱག་ཏུ་རིག་ཙཀཿ
གཡུ་འབུམ་ཕྱག་ཏུ་ཤེལ་དབང༔ སེང་ལྕམ་འབྲུག་མོའི་ཕྱག་ཏུ་འོད་ཐིག
ནེའུ་ཆུང་ཕྱག་ཏུ་ཚེ་མདའ་དང་ཚེ་ཆང༔ སྤྱི་དཔོན་ཕྱག་ཏུ་ཚེ་དཔག་མེད་བསྣམསཿ
དཔའ་མོའི་ཕྱག་ཏུ་རིན་ཆེན་སྣ་བདུན༔ དེ་ནས་རིམ་བཞིན༔ གླིང་
བླ་མ་ཀུན་དགའ་རྒྱལ་མཚན༔ སྔགས་པ་རྡོ་རྗེ་གྲགས་རྒྱལཿ ཆོས་རྒྱལ་མི་
དབུ་རིན་པོ་ཆེ ཚངས་པའི་གཞོན་ནུ་རབ་བརྟན༔ དགེ་རྒྱས་བྱང་ཆུབ་བཟང་
པོ སྟག་རུང་འཇིགས་མེད་ཁྲོ་རྒྱལ འོམ་བུའི་བླ་མ་དུང་ཐིག ཁྲི་སྡེའི་ཉི་
མ་རྒྱལ་མཚན་རྣམས་དང༔ དགའ་བདེ་ཆོས་སྐྱོང་བེར་ནག་གི་ཕྱག་ཏུ་གཏོར་
ཆེན་མེ་དཔུང་རང་འབར་དེ་ཐོགས་ནས་གྲལ་བཞིན་བྱོན༔ དེ་ནས་དཔུང་སྐྱོར་
རྣམསཿ དཔའ་བོ་དཔའ་མོ་ཅི་དགོས་ རྗེས་སུ་འབྲང༔ འདན་མ་དང་སེང་
སྟག མོན་བླ་གཡུང་བསྟན་སོགས་ཁ་ཤས་ཀྱིས་བཀོད་འདོམས་བསྒྲིགས་
པ་ཡིན༔ ཀུན་གྱིས་འཛབ་དབྱངས་ཀྱི་འབྲུག་སྒྲ་འུར་བཞིན་རྒྱུན་མི་ཆད་པར་
བགྲང་ངོ་༔ ནམ་མཁའ་ནས་འཇའ་སྤྲིན་མེ་ཏོག་གི་ཆར་འབེབས་ཤིང་ལྷ་དང་
ལྷ་མོ་མང་པོའི་རྔ་གླིང་རོལ་མོའི་རྒྱུན་ཞག་ཁ་ཤས་ལ་མ་ཆཔཿ དར་གདུགས་
འཕན་ཡབ་ཀྱི་ལྡིང་གུར་ཕུབ་པ་ཀུན་གྱིས་མངོན་སུམ་དུ་མཐོང་ངོ༔ འགྲོ་ཀུན་
ཐེ་ཚོམ་ལས་གྲོལ་ནས་དད་མོས་རྩེ་གཅིག་གིས་གསོལ་བ་ལྷང་ལྷང་བཏབ་པོ
ནང་སྔ་མོ་གླིང་ཆུང་རྒྱུད་འབུམ་པའི་ཡུལ་ལྷ་ཨ་མྱེ་རྨ་ཆེན་དངཿ འབྲིང་རྒྱུད་འོམ་
བུའི་ཡུལ་ལྷ་གཉན་པོ་གཡུ་རྩེ ཆེ་རྒྱུད་གསེར་པའི་ཡུལ་ལྷ་མགོན་པོ་འབྲོང་
རཿ སོག་ཡུལ་གྱི་ཡོས་ལྷ་གནམ་རྫོང་ འཇང་ཡུལ་གྱི་སྒང་རིགས་གསེར་
127



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
རྒྱ་གར་གྱི་གངས་དཀར་ཏི་སེ་སོགས་ཀྱི་རི་རྩེ་ལ་ཉི་ཞལ་གསེར་ཞུ་ཙམ་
གོན་ཚེ་དབང་རྫས་རྣམས་སྤེལ་ཏཿ དགོང་མོ་རྨ་ཡི་བཀྲ་ཤིས་ལྷ་ཐང་དངཿ
འཇང་གི་ཁུ་བྱུག་ཐང་སྐྱ ཨ་ཆེན་ན་བ་ཁྲ་ལེབ་སོགས་ལ་གྲིབ་ཆེན་ཡོལ་
སྐབས་མཇུག་རྫོགས་ནས་དཔོན་སློབ་རྣམས་གྲལ་ལ་འཁོད༔ ནམ་ཞིག་འཁོར་
ཚོགས་ཐམས་ཅད་དངཿ གཟུགས་ཅན་གཟུགས་མེད་སྲོག་ཆགས་འབུ་སྲིན་
ཡན་ཆད་ཚོམ་བུ་གཅིག་ཏུ་སངས་རྒྱས་པའི་སྨོན་ལམ་བཏབ༔ དབང་གི་དམ་
ཚིག་མི་ཉམས་པའི་མནའ་ཐོ་བྱསཿ གཏང་རག་མཎྜལ་བཀྲ་ཤིས་སོགས་ཀྱིས་
མཐའ་བརྒྱན་པར་བྱས་ནས་འབྱོར་ཚོགས་ཡོ་བྱད་ཀྱི་བཟའ་བཏུང་ཚོགས་སུ་
རོལ་བའི་སྐབས་དེར་འཇང་གཡུ་ལྷའི་མགུལ་དུ་ནོར་བུ་མུན་སེལ་འོད་གསལ་
ཡོད་པ་དེ་བླངས་ནས་རྒྱལ་མཚན་མཐོར་བསྒྲེངས་ཀྱི་རྩེ་ལ་བཏེགས་པས་ཉིན་
མཚན་གསལ་སྒྲིབ་མེད་པར་གྱུར་ནསཿ ཀུན་གྱིས་ངོ་མཚར་བསྟོད་དབྱངས་ཀྱི་
བྲོ་གླུ་རྒྱུན་མི་ཆད་པར་མཛད་དོ༔ དེ་ཕན་ཆད་སེང་ཆེན་ནོར་བུ་དགྲ་འདུལ་གྱིས་
འཛམ་གླིང་བདེ་ལ་བཀོད་ནས་འཁྲུགས་རྩོད་ཀྱི་རྒྱལ་ཁ་བླངསཿ ཆོས་དང་
འཇིག་རྟེན་གྱི་གཏེར་གཡང་ཐམས་ཅད་དཀར་པོ་གླིང་ལ་གདན་དྲངས་ནས་
དབུལ་ཕོངས་འབྱུང་རྒུད་ཀྱི་མུན་པ་མཐའ་ནས་བསལ་ཏེ་དགའ་སྤྲོ་ཞལ་འཛུམ་
དང་བཅས་རང་རང་གི་མཁར་རྫོང་ལ་བདེ་བར་ཕེབས་སོ༔ དེ་ནས་ལོ་གསུམ་
ཟླ་གསུམ་ཞག་བཅུ་ལ་བསྙེན་བསྒྲུབ་བསྒོམ་བཟླས་བྱས་སོ༔ སྤོངས་ཀློག་གི་
བྱ་བ་ལ་ལྷོད་མེད་མཛདཿ རྗེ་དམ་རྒྱ་གྲོལ་སྐབས་ཡར་ངོའི་ཚེས་བཅུའི་ཐོ་
རངས་ཉམས་སྣང་ལ་གསལ་རིག་གོ་མ་འགགས་པའི་ཆ་དེ་བརྒྱུད་གསུམ་
128



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ཏ
དྲེགས་པ་ཕོ་རྒྱུད་སྲུང་མ་མོ་རྒྱུད མི་དང་མི་མིན་སྡེ་བརྒྱད་ཡུལ་ལྷ་ཐམས་
ཅད་དབང་དུ་བསྡུས་ཤིང་ཅི་བགྱིས་བཀའ་སྙན་གྱི་ཚུལ་དུ་གནས་པའི་ཚེ
འཇང་གཡུ་ལྷའི་མདུན་གྱི་ནམ་མཁརཿ རང་བྱུང་འོད་ལྔ་འཁྲིགས་པའི་འཇའ་
ཟེར་གྱི་ཀློང་༔ མཁའ་འགྲོ་མ་རས་དཀར་ཨང་འགའ་རག་གྱོན་པ་ཞིག་
གིསཿ ལུས་སྟངས་སྟབས་གར་གྱི་རྣམ་འགྱུརཿ ཕྱག་གཡས་ཐོད་པའི་ཌ་མ་
རུ་ནམ་མཁར་ཕྱར་བ༔ གཡོན་པའི་དངུལ་དཀར་གྱི་མེ་ལོང་བརྡ་ཐབས་
བསྟན་པ༔ མགྲིན་དབྱངས་མཁའ་འགྲོའི་བརྡ་སྐད་ལ་དྲངས་ནས༔
ཨེ་དྷ་ཀ་ར་ན་མ
ཨེ་མ་སྐལ་བཟང་ཐེག་པ་མཆོག་གི་རྩེར་སོན་པ
དཔའ་བོ་གཡུ་ལྷ་རྡོ་རྗེ་ཐོག་རྒོད་རྩལ།
ལུགས་གཉིས་འགྲན་བྲལ་ལྷ་མིའི་མཆོད་འོས་པ
ཉམས་རྟོགས་རིག་པའི་རྩལ་ཆེན་འཕྲུལ་འཁོར་ཐུགས
སྣང་སེམས་དབང་སྡུད་ལས་བཞིའི་དངོས་གྲུབ་ཐོབ
མཐུ་དང་རྫུ་འཕྲུལ་མངོན་ཤེས་ཚད་མེད་མང༢
རྒས་མེད་སྐྱོན་བྲལ་ཚེ་དབང་གྲུབ་པ་ཐོབ
ཁྱེད་ཅག་དཔའ་བཏུལ་འཁོར་བཅས་དམ་རྒྱ་གྲོལ
འུ་ཅག་རྫུ་འཕྲུལ་ཤུགས་ཀྱིས་ལྷད་མོར་ཕྱིན
རྩ་རླུང་དགྱེས་བསྐྱེད་བདེ་བའི་ཕྱག་རྒྱ་བཅསཿ
སྒྱུ་རྩལ་ཤུགས་ལྡན་རླུང་གི་རྟ་མཆོག་ཞོན༔
129



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ང་ཉིད་ཌཱཀྐི་བདེ་མཆོག་ལྷ་མོ་ཡིན
འུ་ཅག་ཞིང་ཀུན་འགྲོ་དོན་ལྷད་མོར་ཆསཿ
མ་འོངས་གདུལ་བྱའི་སེམས་ཅན་ཞིང་དེར་འདྲེན
ད་ལྟ་རིག་འཛིན་ཞིང་དེར་སྨོན་ལམ་འབྲེལ
མྱུར་དུ་ཡུལ་ཀུན་ཕྲིན་སྤྲེངས་ཆས་གྱོན་སྒྲིགས
ནང་བར་གསེར་ཞལ་མཇལ་དང་ཆབ་ཅིག་འགྲོ༔
སྐད་ཅིག་མ་རིག་གཉིད་ལས་སད་པ་བཞིན།
མངོན་པར་དགའ་བའི་ཞིང་མཆོག་དམ་པ་མཐོང
བཅུ་དྲུག་ཆ་ལྡན་སྒེག་སོགས་ལྷ་མོས་བསུས
ཡིད་འོང་འབབ་སྟེགས་སྤོས་ཆུས་ཁྲུས་གསོལ་མཛད
སེང་ཆེན་དཔོན་དང་བློན་ཆེན་ཤན་འདན་ཟུང
དགྲ་ལྷ་གཡུ་ལྷ་འདན་སྲས་གཡུ་འབུམ་དང
དབང་ཆེན་ཁྲོ་རྒྱལ་མཐུ་ལྡན་སྒ་བདེ་དང
ཚེ་གཡང་སྤྱི་དཔོན་སེང་སྟག་ཆོས་དར་འཕེན
རྩེ་མང་རྒྱལ་མཚན་ཀུན་དགའ་རྡོ་རྗེ་གྲགས
ལྷ་ལུང་རབ་གསལ་མི་ཆེན་ལྷུན་གྲུབ་སོགས
དཔའ་བོ་རྣམས་ཀྱིས་མཆོད་སྤྲིན་དཔག་མེད་ཕུལ
བདེ་སྟོང་གཟུངས་མའི་མཆོག་གྱུར་སེང་ལྕམ་འབྲུག
ནེའུ་ཆུང་དར་བཟའ་མགར་བཟའ་འབྲོག་བཟའ་དང༔
130



།གྱང་སྐར།
ཏ
དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར། །
མོན་བཟའ་འཇང་བཟའ་བདུད་བཟའ་རྒྱ་བཟའ་བཞི༔
ཀླུ་བཟའ་འོད་དཀར་སྦྲུལ་གྱི་ཐོད་གདེངས་ཅན
གཉན་བཟའ་ཁྲི་ལྕམ་གསེར་གྱི་སྣ་གོར་ཅན
ལྷ་མི་གསེར་བཟང་རིན་ཆེན་པད་ཕྲེང་ཅན
རྒྱ་གར་བུ་མོ་དུང་གི་ཐུལ་བ་ཅན།
སྟག་གཟིག་བུ་མོ་རྨ་བྱའི་གཙུག་ཕུད་ཅན༔
བལ་པོའི་བུ་མོ་བྱུ་རུའི་ཐོད་གདེངས་ཅན
ལི་ཁྲིའི་མཛེས་ལྡན་གཡུ་ཐུལ་རིན་ཆེན་རྒྱན
དེ་སོགས་དཔའ་མོ་རྣམས་ཀྱིས་གླུ་གར་དང༔
མཆོད་སྤྲིན་གང་འདོད་མངོན་དགའི་ཞིང་ལ་ཕུལ
སྒོ་སྲུང་ཁྲོ་བོ་ཁྲོ་མོས་བརྩེ་ཞལ་བཅས
ཕོ་བྲང་ཕྱོགས་བཞིའི་ར་བ་ཡོངས་སུ་ཕྱེས
ཡབ་ཡུམ་འཁོར་བཅས་སྣང་བ་མཆེད་འགགས་ཙམ
མཁའ་འགྲོ་མ་ཡིས་མདུན་བསུས་ནང་དུ་ཕྱིན༔
རང་བྱུང་ངོ་མཚར་བཀོད་ལེགས་ཕོ་བྲང་དབུས༔
གྱད་སེང་ཁྲི་སྟེང་འོད་དཀར་འཁྱིལ་བའི་ཀློང
ཀུན་འདུས་བདག་ཉིད་དཔལ་ལྡན་རྡོ་རྗེ་སེམས
སྐུ་མདོག་དྲི་བྲལ་གངས་ཀྱི་རི་བོ་
ཉིན་བྱེད་འོད་མདངས་འབུམ་གྱི་གཟི་འོད་འབར༔
131



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
མཐོང་བས་ཡིད་འཕྲོག་གསུང་གིས་འགྲོ་ཀུན་སྒྲོལ
བརྩེ་ཆེན་ཐུགས་རྗེས་འགྲོ་བ་མ་ལུས་འདྲེན
སྐུ་མཆོག་འགྲོ་བའི་སྐྱབས་གཅིག་དེ་ན་བཞུགས༔
ཞེས་གསུངས་སོ༔ ཀུན་གྱིས་ཕྱག་དང་མཆོད་པ་དཔག་མེད་ཕུལ རྒྱལ་
མཆོག་སེང་ཆེན་རིན་པོ་ཆེས་ཞུ་བ་
ཨེ་མཿ ཨེ་མ
འགྲོ་བའི་སྐྱབས་མགོན་རིགས་གཅིག་རྡོ་རྗེ་སེམས
དད་གུས་གདུང་བས་གསོལ་འདེབས་སྙིང་ནས་ཞུ
ངེད་ཅག་ལྔ་བདོའི་ལས་ཀྱིས་རྟག་ཏུ་མནར
ཚེ་ཐུང་ནད་མང་དབུལ་ཕོངས་སྐལ་ངན་དརཿ
སྔར་མེད་གསར་འབྱུང་ནད་ཡམས་ལྟོག་རྒོད་དརཿ
མི་ཕྱུགས་ཀུན་ལ་མི་བདེའི་ཟུགས་ངུ་འབྱུང
རྐྱེན་བཟློག་ནད་ཞི་ཐབས་མཁས་ཁྱེད་ལས་མེད
བཙུན་པའི་ཁྲིམས་དང་སྔགས་པའི་དམ་ཚིག་ཉམས
སྡིག་ལ་རྔམས་ཤིང་ཆོས་ལ་མོས་གུས་མེད
ཟོག་པོས་མགོ་བསྐོར་རྒྱུ་འབྲས་ཁྱད་དུ་གསོད༔
སྤྱོད་ངན་མང་པོའི་བྱ་བ་མང་དུ་དརཿ
ལམ་སྟོན་ཟབ་མོའི་གདམས་པ་གནང་བར་ཞུ
ཞེས་ཞུས་ཚེ༔ རྡོ་རྗེ་རིགས་ཀྱི་དཔའ་བོ་མཁའ་འགྲོ་རྣམས་ཀྱིས་ཞལ་
132



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
གྱིས་ཕྱོགས་སྤྱན་གྱིས་གཟིགས་ནས་ཁྲ་ཆེམས་ཀྱིས་བཞུགས་སྐབས་སུ གླིང་
པ་དེར་བཞུགས་རྣམས་ཀྱིས་དད་གུས་ཀྱིས་ཐལ་མོ་སྤྱི་བོར་བཞག༔ མིག་མཆི་
མ་འཁྲུགསཿ ལུས་བ་སྤུ་གཡོ་བཞིན་བཞུགསཿ བཅོམ་ལྡན་འདས་རྡོ་རྗེ་སེམས་
དཔའི་ཞལ་ནས་རིགས་ཀྱིས་བུ་ཁྱོད་ཀྱི་སྡིག་སྒྲིབ་དག་གོ་ཞེས་སྤྱི་བོར་ཆབ་
གཏོར་ནས་གནང་བ་བྱིན་ནོ༔ དེ་ནས་ཐབས་མང་ལ་དཀའ་བ་མེད་པའི་གདམས་
ངག་མང་དུ་གནངཿ བྱ་སླ་དོན་ཆེ་བའི་ཆོས་མང་དུ་བསླབ༔ ཁྱད་པར་ཞི་ཁྲོ་
ངན་སོང་དོང་སྤྲུགས་ཀྱི་རྒྱུད་དང༔ ངན་སོང་སྦྱོང་རྒྱུད་དྲི་མེད་བཤགས་པའི་
རྒྱུད་དང་ཐབས་གནད་ཀྱི་གྲོལ་ལམ་མང་དུ་གསུངས་ཤིང་ཀུན་གྱི་རྗེས་སུ་ཡི་
རང་སྟེ་ཚིམས་པར་བྱས་སོ༔ རྡོ་རྗེ་སེམས་དཔའི་ཕྱག་སྐྱབས་སྦྱིན་གྱི་རྒྱས
ཀྱེ༔ འདིར་འཚོགས་དཔའ་བོ་དཔའ་མོ་རྣམསཿ
ལས་སྨོན་དག་པའི་དམ་ཚིག་གཅིག་ཏུ་བསྲེ༔
མ་འོངས་ཁྱེད་ཅག་འགྲོ་དོན་མཐར་ཕྱིན་ཚེ
བཟང་ངན་ལས་ཀྱིས་འབྲེལ་བའི་ཕ་མ་རྣམས
ཞིང་འདིར་དགོངས་པ་དབྱེར་མེད་གཅིག་ཏུ་འདྲེས
གཞན་དོན་གཟུགས་སྐུའི་འགྲོ་དོན་འབྱུང་བར་ཤོག
རྟེན་འབྲེལ་ལེགས་པའི་བཀྲ་ཤིས་ཕྱུ་གཡང་རྩོལཿ
ཞེས་ཆབས་ཅིག་ཏུ་གླུ་གར་རོལ་མོ་སོགས་ཀྱི་སྒྲ་དང་བཅས་མཁའ་འགྲོ་དཀར་
མོ་དེས་དྲངས་ནས་འཇའ་ལམ་སེར་བོ་ལ་བཞུད་དེ་ལྷོ་དཔལ་དང་ལྡན་པར་
མཇལ་ལོ༔
133



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
གསེར་རི་ལྷུན་པོ་བརྗིད་ལྡན
དཔག་ཚད་བརྒྱ་ཁྲིའི་མཐོངས་སུ
སྙན་པའི་སྒྲ་དང་བཅས་ཏེ
འཇའ་དང་འོད་ཟེར་དྲ་བས
ཉིན་མཚན་མེད་པར་སྦྲེལ་བ
དཔག་བསམ་ལྗོན་འབྲས་མེ་ཏོག
ཕྱོགས་ཀུན་མཆོད་སྤྲིན་འཕྲོ་བ
རྒྱ་ཁྱབ་ས་གཞི་བཀོད་ལེགས
གསེར་གྱི་ཕྱེ་མ་བརྡལ་བ
ཕལ་བའི་སྒྲ་ཚིག་མི་མང༢
ཆོས་སྒྲ་རྒྱུན་ཆད་མེད་དོ༔
བྱང་སེམས་འཕགས་པའི་ཚོགས་ཀྱིས
འགྲོ་ལ་ཆོས་སྟོན་མཐོང་ངོ༔
ཞེས་དཔའ་བོ་དཔའ་མོ་ཚོགས་ཀྱིས་བསུ་བ་མཛད་ནསཿ སྒོ་སྲུང་རྣམས་
ཀྱིས་གར་དང་སྤོས་དུད་ཀྱིས་ཕོ་བྲང་ནང་གདན་འདྲེན་ཞུས་སོ༔ སྐད་ཅིག་
དེ་ཉིད་ལ་རྨི་ལམ་དབྱིངས་སུ་སད་པ་ལྟརཿ རྟ་མཆོག་བརྒྱད་ལྡན་གསེར་
ཁྲི་གཟི་འབར་གྱི་སྟེང་ན་བཅོམ་ལྡན་འདས་རིན་ཆེན་འབྱུང་ལྡན་ལ་འཁོར་
རིན་ཆེན་རིགས་ཀྱི་དཔའ་བོ་མཁའ་འགྲོས་བསྐོར་ནས་བཞུགས་པ་མཇལ༔
དེའི་ཚེ་དད་གུས་ཕྱག་དང་མཆོད་པས་བསྙེན་བཀུར་མཛད་ནས་ཞུ་བ་ཕུལ་
134



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
སྐབས་སུ་དགྲ་ལྷ་རྩེ་རྒྱལ་གྱིས་དངོས་འབྱོར་ཡིད་སྤྲུལ་སོགས་ཀྱི་མཆོད་
སྤྲིན་ཕུལ་ནས
ཨེ་མ
སྐྱབས་གཅིག་མཚུངས་མེད་བཅོམ་ལྡན་རིན་ཆེན་འབྱུང༔
མཁྱེན་གཟིགས་ཡེ་ཤེས་ཐུགས་ཀྱིས་དགོངས་མཛོད་ཅིག
གསལ་སྟོང་འཛིན་མེད་གསེར་མདོག་འོད་ལས་གྲུབ
ཐུགས་རྗེས་འགྲོ་ཀུན་དོང་སྤྲུགས་ཁྱེད་ཕྱག་འཚལ
ཞིང་འདིར་ལྟད་མོར་ཕྱིན་པ་འགྲོ་བའི་དོན
རྒྱ་མཚོའི་རླབས་རྒྱུན་འཁོར་བ་རྒྱུན་མི་ཆད༔
གཉིས་སྣང་འཁྲུལ་བའི་འགྲོ་བ་ཟད་མི་དཔོག
ཕན་བདེའི་གྲུ་ཆར་འབེབ་པའི་བཀའ་དྲིན་ཞུ
ལྔ་བདོའི་གྲང་མདའི་ཚ་ཟེར་བཟོད་དཀའ་བསཿ
ས་བཅུད་ཉམས་ཤིང་སྐྱེ་དགུའི་བདེ་སྐྱིད་བཅོམ
ཆོས་ལམ་བསྣུབས་ནས་ལོག་ལམ་འཁྲུགས་རྩོད་དར
དཀར་ནག་རྒྱུ་འབྲས་མི་བརྩི་འཆོལ་ཉོག་སྤྱོད
དུས་ངན་འདི་ལ་ཐུགས་རྗེས་མི་གཟིགས་སམ
རྒུད་པ་གསོ་བའི་རིན་ཆེན་ཟ་མ་ཏོག །
རྩོད་པ་བཟློག་པའི་རིག་སྔགས་མཐུ་དང་ལྡན༔
ཟད་པ་འཕེལ་བའི་འདོད་འབྱུང་བུམ་པ་དགོས
135



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
རྒྱལ་བསྟན་མི་ནུབ་དར་བའི་སྲུང་མ་དང
རྒྱལ་ཁྲིམས་ཆོས་བཞིན་སྐྱོང་བའི་སློབ་དཔོན་དགོས
མདོར་ན་འགྲོ་ཀུན་ཚིམས་པའི་ནོར་བུ་ཞུ
ཞེས་ཞུས་ཚེ༔ སློབ་དཔོན་གྱི་ཞལ་ནས།
ཨ་ཧོ་གསོན་དང་རྒྱལ་སྲས་སྤྲུལ་བའི་སྐུ
གཞན་དོན་ཁུར་ཆེན་མཛད་ནས་ཞིང་འདིར་ཕེབས
མཉམ་བཞག་ལྟ་བའི་གདེང་ཆེན་བོགས་སུ་ཐོན
སྣང་སེམས་རང་དབང་ཐོབ་པའི་རྟེན་འབྲེལ་འགྲིགསཿ
རྫུ་འཕྲུལ་ཤུགས་ལྡན་དཔའ་བོ་དཔའ་མོའི་ཚོགས
ལས་སྨོན་དག་པའི་སྟོན་འཁོར་གཅིག་ཏུ་འབྲེལ
ཟབ་པའི་རྒྱུད་ལུང་མན་ངག་གཏེར་ཁ་ཡོད༔
དཔག་བསམ་ཤིང་བཞིན་འབད་མེད་ཐུགས་བཞེད་བསྩལ༔
ཞེས་གསུངས་སོ༔ འཁོར་འབངས་ཐམས་ཅད་ཀྱིས་ལེགས་སོ་ཞུས་ཤིང་
ཡི་རང་སྟེ་མཆོད་པ་ཕུལཿ ཆོས་དགོངས་པ་རང་ཤར་གྱི་རྒྱུད་ལུང་མང་དུ་གནང
འགྲོ་ལ་ཕན་པའི་ཟབ་གཏེར་རིན་པོ་ཆེའི་ཟ་མ་ཏོག་གི་སྒོ་བརྒྱ་འབྱེད༔ གསོ་
བ་རིག་པའི་རྒྱུད་དངཿ དངོས་གྲུབ་གཏེར་བུམ་གྱི་སྐོརཿ ས་དཔྱད་གསེར་གྱི་
ཕྱེ་མཿ རུས་སྦལ་ལྟོ་སྒྲུབ་དངཿ ཀོང་ཙེའི་འཕྲུལ་དཔྱད་མ་ཧཱ་ཀ་ལའི་རྒྱུད
འཇམ་དཔལ་རྩ་རྒྱུད་གཤིན་རྗེ་འཆར་ཀ་ནག་པོའི་རྒྱུད་སོགས་གང་འདོད་
ཐམས་ཅད་ཁོང་རྣམས་ལ་བུམ་པ་སྤྱི་བླུགས་སུ་གཏད་དོ༔ དེའི་ཚེ་ན་འཁོར་
136



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
འབངས་ཐམས་ཅད་ཐུགས་ཚིམས་པ་མཛད་ནས་བཀྲ་ཤིས་སྨོན་ལམ་གྱིས་
མཐའ་བརྒྱན་ནས་མཁའ་འགྲོ་དམར་མོ་པདྨའི་ཕྲེང་བ་ཅན་གྱི་སྣ་དྲངས་ཏེ་
འཇའ་ལམ་དམར་པོ་ལ་བཞུད་དེ་ཆས་སོ
དེའི་དཔག་ཚད་བདུན་ཉེ་ཙ་ན།
དྲི་བཟང་སྤོས་ཀྱི་ངད་པ་འཐུལ་བ
བཟང་དྲུག་སྨན་གྱི་སྡོང་བུ་སྐྱེས་པ
ཕྱོགས་ཀུན་ནས་ཐ་གྲུ་སྨན་གྱིས་གང་བ
ཉོན་མོངས་དུག་ལྔའི་ནད་ཀུན་འཇོམས་པ
ཡ་མཚན་བཀོད་པའི་ས་གཞི་ཡངས་པ
རྒྱ་ཁྱོན་མཐའ་དབུས་ཚད་ལས་འདས་པ
པདྨའི་དགའ་ཚལ་དེ་རུ་ཕྱིན་ནསཿ
ངོ་མཚར་བཀོད་ལེགས་གཞལ་མེད་ཁང་མཛེས
མཐོང་བས་ཡིད་འཕྲོག་དྲན་པས་གདུང་སེལ
ནུབ་ཕྱོགས་པདྨ་དྲྭ་བའི་ཞིང་མཆོན
དེ་རུ་སླེབས་ནས་མཁའ་འགྲོ་མ་ཡིས
ཕྱག་གིས་མཛུབ་སྟོན་སྣང་མཐའི་ཞིང་མཆོག
དག་པ་གཉིས་ལྡན་འཁོར་ལོའི་མགོན་པོ
གཙོ་མཆོག་རྒྱལ་བ་ཚེ་དཔག་མེད་མགོན
ལས་ལྡན་དག་གིས་མཇལ་བ་ཡིན་ནོ
137



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཞེས་གསུངསཿ དེ་ནས་གླིང་པ་རྣམས་ཀྱིས་དངོས་འབྱོར་གྱི་མཆོད་སྤྲིན་
མང་པོ་བསྒྲིགས་ནས་ཕྱིན་ཏོ ཕོ་བྲང་པདྨ་རཱ་གའི་ལྷུན་པོ་ལཿ ཉི་མ་འབུམ་
གྱིས་འཁྱུད་པའི་གཟི་བརྗིད་འབར་བ ཕྱོགས་བཞིར་ཁྲུས་ཀྱིས་རྫིང་བུ་མཚོ་
ལྟར་འཁྱིལ་པཿ བྱ་ཀ་ལ་པིང་ཀས་ཆོས་སྐད་སྒྲོགས་པཿ ཡིད་འོང་གཟུགས་
འགྲོའི་སྣ་ཚོགས་རྩེ་གར་རོལ་བས་གཟུགས་ཀྱི་མཆོད་པ་སྣ་ཚོགས་སྤྲིན་ལྟར་
གཏིབས་པཿ ཕྱོགས་སྐྱོང་རྒྱལ་ཆེན་བཞིས་སྲུང་བ མཚམས་བཞིར་དཔའ་
བོ་དཔའ་མོ་གླུ་གར་རྩེན་པཿ རིག་འཛིན་དཔའ་བོ་དཔའ་མོས་ཚོགས་སྟོན་
འགྱེད་པཿ སངས་རྒྱས་བྱང་སེམས་རྣམས་ཀྱིས་ཆོས་འཁོར་བསྐོར་ནས
གཞན་དོན་འབའ་ཞིག་སྒྲུབ་པའི་ཐུགས་བསྐྱེད་ལྷོད་མེདཿ དེ་འདྲའི་ངོ་མཚར་
བཀོད་པའི་ལྟད་མོ་མཐོང་ངོ་༔ དེ་ནས་མཆོད་པའི་ལྷ་མོ་རྣམས་ཀྱིས་མདུན་
བསུས་ཏེ་ཕོ་བྲང་ནང་དུ་ཕྱིན་ནོ༔ དེ་ནས་དབང་མདོག་པདྨ་རཱ་གའི་ཁྲི་བརྩེགས་
མདངས་ལྡན་རྨ་བྱ་བརྒྱད་ཀྱིས་ཕྱོགས་བཞི་བཏེགས་པ་གདན་པདྨ་ཉི་ཟླའི་
སྟེང་ན་གསུང་མཆོག་རྒྱལ་བ་ཚེ་དཔག་མེད་མགོན་སྐུ་མདོག་དམར་པོ་བྱུ་
རུའི་མདོག་ལྟ་བུ་ལ་འོད་ཟེར་འཕྲོ་བ༔ ལོངས་སྐུའི་རྒྱན་དང་རིན་པོ་ཆེས་བརྒྱན་
པཿ བདེ་ཆེན་གསང་བ་ཡེ་ཤེས་དང་གཉིས་མེད་དུ་འཁྱུད་པཿ ཆོས་སྐུ་སྣང་
བ་མཐའ་ཡས་ཀྱིས་དབུ་ལ་བརྒྱན་པཿ འཁོར་པདྨ་རིགས་ཀྱི་དཔའ་བོ་མཁའ་
འགྲོས་བསྐོར་བ་སྐུ་གཟི་བྱིན་འོད་ཕུང་རབ་ཏུ་འཁྲིགས་པའི་ཀློང་ན་བཞུགས་
སོ༔ སྐབས་དེར་དཔའ་བརྟུལ་དང་མ་སྲུ་རྣམས་ཀྱིས་གུས་འདུད་དང་བཅས་
ཕྱག་མཆོད་ཕུལ འཇང་ཕྲུག་གཡུ་ལྷ་ཐོག་འགྱུར་དཔའ་བོ་གཏུམ་རྔམ་གྱིས་
138



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
དར་དམར་ལཉྫདགུ་སྐོར་མཆོད་རྫས་སྣ་ཚོགས་བཀྲ་བ་ཡུག་གཅིག་དང་བྱུ་
རུའི་མཆོད་རྟེན་འདོམ་གང་བ་སོགས་ཡོ་བྱད་མང་པོ་མཎྜལ་དུ་
ཕུལ་ནས་ཞུ་ ཀྱེ༔
སྐྱབས་གཅིག་གསུང་གི་དབང་ཕྱུག་བཅོམ་ལྡན་འདས༔
སྐྱེ་འཆི་འཇིགས་བྲལ་པདྨ་ཚེ་དཔག་མེད༔
བསམ་བཞིན་རེ་སྨོན་འགྲུབ་པའི་བཀའ་དྲིན་ཅན
གདོས་བཅས་ལུས་བྲལ་འཇའ་ལུས་སྒྱུ་མའི་སྐུ
གསལ་སྟོང་འཛིན་མེད་བླ་མ་ཁྱེད་ཕྱག་འཚལ
ངེད་ཅག་ལས་སྨོན་དག་པས་ལྷ་ཕྱག་འཚལ༔
སྐྱེ་སྔོན་སྨོན་ལམ་བཟང་པོའི་ལས་འཕྲོ་སད
ད་ལྟ་ཚོགས་གཉིས་བསགས་པའི་འབྲས་བུ་སྨིན
སྒྱུ་ལུས་མ་སྤང་ཞིང་འདིར་སླེབས་པའི་དོན༔
སྐལ་དམན་འགྲོ་བའི་སྡུག་བསྔལ་ཡ་རེ་ངཿ
མི་ནག་སྡིག་པའི་ཁ་ཡོག་ངན་ཕྱིར་འབྲང
དུས་འབྱུང་མི་རྟག་སྙིགས་མའི་རུ་འཛིངས་ཆེ
ཚེ་སྲོག་མི་རྟག་གཡང་ཁའི་བྱིའུ་འདྲ
སྣོད་བཅུད་བདེ་སྐྱིད་མི་རྟག་ཕྲུ་གཡང་ཉམསཿ
བླུན་རྨོངས་ཆོས་ལ་མི་མོས་ལོག་ལྟ་ཆེ
མགོ་འཁོར་སྐྱེ་བོ་ཐར་བའི་ལམ་མི་མཐོང
139



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
མིག་མེད་ལོང་བ་ཐང་ཆེན་འདི་རུ་ལུས
དེ་ལ་སྨན་པའི་ཐབས་མཆོག་ཟབ་མོ་ཞུ
ཐུགས་རྒྱུད་བྱང་ཆུབ་སེམས་ཀྱི་ལྗོན་བཟང་ལས
མྱུར་ལམ་ཟབ་བཅུད་བདུད་རྩིའི་ཆུ་རྒྱུན་སྩོལ
བཀའ་གཏེར་དག་སྣང་རྒྱུད་ལུང་མན་ངག་དང
སྣང་སྲིད་དབང་སྡུད་ཟབ་སྒྲུབ་རིན་ཆེན་ནོར
གསུང་གི་མཛོད་འཛིན་རྒྱལ་བ་ཁྱེད་ལ་ཞུ
ཞེས་ཞུས་ཚེ་བཀའ་བརྩལ་བ
ཨ་ཧོ
སྐལ་ལྡན་ལས་སྨོན་དག་པ་རྣམས
གཞན་ཕན་དོན་གཉེར་བྱང་ཆུབ་སེམས་ལྡན་ལགས
རླུང་སེམས་རང་དབང་ཐོབ་པའི་རྣལ་འབྱོར་བ
དཔའ་བོ་གཡུ་ལྷ་གཏུམ་དྲག་ཐོག་རྒོད་རྩལཿ
ཐུགས་བཞེད་འགྲུབ་པའི་མན་ངག་ཅི་དགོས་སྟེརཿ
ཨ་ཧོ་སྐལ་ལྡན་བུ་མཆོག་དད་ལྡན་རྣམས༔
ནུབ་ཕྱོགས་པདྨ་དབང་གི་གཞལ་ཡས་ན
མ་ཆགས་སྐྱོན་བྲལ་རྒྱལ་བ་ཚེ་དཔག་མེད༔
མཚན་རྫོགས་དཔེ་བྱད་ཡོན་ཏན་མཚུངས་བྲལ་བ
མི་འཇེད་ཞིང་གི་སྐྱབས་གཅིག་བཅོམ་ལྡན་འདས༔
140



དཔལ་ཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ཏ
ང་ཉིད་མཐོང་བས་ལས་ཀྱི་སྒྲིབ་པ་དག
རྡོ་རྗེ་ལྟ་བུའི་སྐུ་ལ་སྐྱེ་འཆི་བྲལ།
སྤྲུལ་སྐུའི་འགྲོ་དོན་ནམ་ཡང་རྒྱུན་མི་ཆད༔
དྲང་སྲོང་ཚེ་ལ་དབང་བའི་སྨོན་ལམ་འགྲུབ༔
གསུང་གི་སྒྲ་ཐོས་ངག་གི་སྒྲིབ་པ་དག
རྡོ་རྗེའི་གསུང་གི་རོལ་བར་ཕྱིན་གྱིས་རློབས༔
ལོངས་སྐུ་རིགས་ལྔའི་ཞིང་ལ་མངའ་དབང་འབྱོར
མ་འགགས་གསུང་གི་རྡོ་རྗེའི་རྒྱ་ཡིས་གདབས
འཕྲིན་ལས་པདྨའི་རིགས་ལ་མངའ་དབང་འབྱོར
ཐུགས་ཀྱིས་ནམ་མཁའི་གར་ཁྱབ་འགྲོ་ལ་གཟིགས
མཁྱེན་བརྩེའི་དགོངས་པ་མི་ནུབ་ཉི་མ་འདྲ
རང་བྱུང་ཡེ་ཤེས་རང་རྩལ་ཤེས་རབ་འབརཿ
མི་འགྱུར་ཐུགས་ཀྱི་རྡོ་རྗེ་འཕོ་འགྱུར་བྲལ
ཡེ་གཞི་དོན་གྱི་སངས་རྒྱས་རང་ལ་འབྱོར
རྩལ་སྣང་འབྱུང་བ་བཞི་ལ་རང་དབང་ཐོབ༔
སྣང་སྲིད་དབང་སྡུད་པདྨ་ཚེ་དཔག་མེད
འབད་མེད་ཕྲུ་གཡང་དངོས་གྲུབ་དབྱར་མཚོ་རྡོལ
བཀྲེས་སྐོམ་དབུལ་ཕོངས་སྡུལ་བསྔལ་ཀུན་དང་བྲལ༔
བདེ་སྐྱིད་རྫོང་ལྡན་གསར་བའི་དཔལ་ལ་སྤྱོད
141



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
རྟོགས་པས་བདག་གྲོལ་ཐུགས་རྗེས་གཞན་རྒྱུད་གྲོལ༔
མཐར་ཐུག་འབྲས་བུ་མངོན་གྱུར་ཨེ་མ་ཧོ༔
འདིར་འཚོགས་སྐལ་ལྡན་རྣམས་དང་གླིང་པའི་ཚོགས
མཐར་ཐུག་ང་ཡི་དྲུང་དུ་མངོན་སངས་རྒྱས
མ་འོངས་གཡུ་ལྷའི་འགྲོ་དོན་འདི་རུ་ཡོད
སྨོན་ལམ་གང་བཏབ་འགྲུབ་པའི་བདེན་ཚིག་བརྗོད
ང་ཡི་གསང་གསུམ་ཡོན་ཏན་མ་ལུས་པ༔
ཐུགས་སྲས་རྗེས་འབངས་ཡོངས་ལ་ཕ་ཕོགས་སྦྱིན
འབྲེལ་ཚད་སྨིན་གྲོལ་ལམ་ལ་འགོད་པར་ཤོག
ཞེས་གསུངས་ཤིང་འཁོར་འབངས་ཡོངས་ལ་ཞལ་ཕྱོགས་སྤྱན་གྱིས་
གཟིགས་ཐུགས་བརྩེ་ཐུགས་རྗེ་དང་ལྡན་པའི་ངང་ནས་བཞུགས་ཤིངཿ འཁོར་
རིག་འཛིན་ཕོ་མོ་རྣམས་ཀྱིས་ཕྱག་རྒྱ་གར་གྱི་མཆོད་པཿ བརྡ་བསྟོད་གླུ་ཡི་
མཆོད་པཿ དངོས་འབྱོར་རྫས་རྟགས་ཀྱི་མཆོད་པཿ ཉེར་སྤྱོད་འདོད་ཡོན་གྱི་
མཆོད་པཿ གསང་བ་སྦྱོར་སྒྲོལ་གྱི་མཆོད་པ༔ ཡིད་སྤྲུལ་ཏིང་འཛིན་གྱི་མཆོད་
པ་སོགས་བསམ་གྱིས་མི་ཁྱབ་པའི་མཆོད་ཅིང་བསྟོད་དེ དཔོན་སློབ་ཀུན་
དགོངས་པ་དབྱེར་མེད་གཅིག་ཏུ་འདྲེས་ཏེ ཆོས་ཉིད་མཉམ་རྫོགས་ཀློང་
ཡངས་ཆེན་པོའི་ངང་དུ་དལ་ཅིག་འབྱམས་ཀླས་ཚེ༔ སླར་ཡང་བྱང་ཕྱོགས་
ནས་འོད་ལྗང་གུའི་འཇའ་ལམ་བསྐྱངས་ནས་ནུབ་བྱང་མཚམས་སུ་ཟུགས
ནུབ་ནས་འཇའ་དམར་པོ་འཕྲོས་པའི་འཇའ་གཉིས་བསྣོལ་མར་ཤར་བའི་
142



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ཏ
སྟེང་ནས་སེང་ཆེན་རིན་པོ་ཆེ་དང་དཔའ་བརྟུལ་མ་སྲུ་མོ་སྨན་རྣམས་འབྱོན་
པར་ཆས་ཚེ༔ ནུབ་དང་བྱང་གི་མཁའ་འགྲོ་མ་རྣམས་ཀྱིས་སྐྱེལ་མ་དང་བསུ་
མ་མཛད་དེ་བསྟོད་དབྱངས་དང་མཆོད་སྤྲིན་གྱི་རོལ་མོ་དར་གདུགས་འཕན་
ཡབ་སོགས་ནམ་མཁའ་གང་བར་སྤྲོས་ཏེ་ལས་རབ་རྫོགས་པའི་ཞིང་དུ་བཞུད་
དོ༔ ཕྲག་དོག་རྣམ་པར་དག་པའི་ངོ་བོར་སངས་རྒྱས་ཏེ་བྱ་བ་གྲུབ་པའི་ཡེ་
ཤེས་ཀྱིས་ངང་མངོན་དུ་གྱུརཿ སངས་རྒྱས་དོན་ཡོད་གྲུབ་པའི་ཞལ་མཇལ
གསུང་ཀརྨ་རིགས་ཀྱི་བརྡ་ཆོས་ཐམས་ཅད་བསྟན༔ མངོན་སྤྱོད་དྲག་པོའི་
ཕྲིན་ལས་ལ་དབང་བསྒྱུར༔ ལྟ་ལོག་གདུག་པའི་ཚོགས་ཀུན་ཐམས་ཅད་
ཚར་བཅད འདུལ་འཛིན་ཤཱཀྱའི་བསྟན་ལ་སོ་ནམ་བྱེད་ཅིང་རབ་བྱུང་ངུར་
སྨྲིག་འཛིན་པའི་ས་གསུམ་འགེངས་བར་མཛད གསང་སྔགས་ཆོས་ཀྱི་ཆར་
ཆེན་ཕྱོགས་ཀུན་འབེབ་ཅིང་རྣམ་མཁྱེན་བགྲོད་པའི་གྲུ་གཟིངས་ཚགས་སུ་
ཚུད་པར་མཛདཿ མ་འོངས་སྙིང་དུས་འགྲོ་བ་མགོན་མེད་མཐའ་དག ཁྱེད་
ཀྱིས་གདུལ་བྱར་གྱུར་བའི་ཞིང་འདིར་འདྲེན་མཛོད༔ བསྐལ་བའི་སྙིགས་
མ་གསོ་བའི་དཔའ་བོ་གཡུ་ལྷ༔ ད་ལྟ་དཀར་པོ་གླིང་ལ་སྨོན་ལམ་ཐེབས་ནས
བདུད་དཔུང་འཇོམས་པའི་དཔའ་བོ་ལག་ན་རྡོ་རྗེ༔ མ་འོངས་དུས་ཀྱི་འཁོར་
ལོ་མངོན་པར་འཕགས་པཿ འདབ་བརྒྱའི་གེ་སར་གཞོན་ནུ་བཅུ་དྲུག་ལོན་
པཿ རིགས་ལྡན་མ་འགགས་པ་ཡི་བློན་གྱི་གཙོ་བོ༔ ཁྲོ་ངར་གླང་པོའི་ཁ་ལོ་
དཔུང་གིས་བསྒྱུར་ནས༔ བཅུ་ཕྲག་གནས་ནས་འཛམ་གླིང་བདེ་ལ་བཀོད་དོ༔
ལས་ངན་སྲིན་བུ་ཡན་ཆད་སངས་རྒྱས་རྒྱུ་ཡིན༔ འབྲེལ་ཚད་ཕྱིར་མི་ལྡོག་པའི་
143



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ས་རུ་སླེབ་འགྲོ ད་ལྟ་རིག་ལྡན་དྲག་པོའི་དཔུང་གི་ཚོགས་ཡིསཿ བསྟན་ལ་
ཤིན་ཏུ་སེམས་པ་རྒྱལ་པོའི་ཚུལ་འཛིན༔ རིག་འཛིན་རྒོད་ལྡེམ་སྤྲུལ་བ་རྡརྨའི་
མཚན་ཅན༔ མི་འགྱུར་རྡོ་རྗེའི་ཁྲི་ལ་རྟག་བརྟན་རོལ་ནསཿ དུས་མཐའི་འགྲོ་
རྣམས་སྐྱོབས་པའི་དཔའ་པོ་འཇིགས་མེད༔ ཕུན་ཚོགས་དཔལ་ལ་རོལ་བའི་
དུས་སྟོན་འདི་ཏུ སྤྱོད་པའི་སྐལ་བཟང་དམ་པ་དཔའ་པོ་ཁྱེད་བསྙེན༔ ཐབས་
མཆོག་དཔའ་པོ་ཡབ་ཀྱི་བློ་གསལ་ལྡེ་མིག ཆུ་འཛིན་སྒྲ་བརྒྱའི་གདངས་
སྐད་ཡུལ་དུ་ངོམས་པ མཛེས་ལྡན་རྨ་བྱའི་སེམས་པ་ཡིད་མཚོར་རོལ་ནས
དགྱེས་མཆོད་བདེ་བའི་དགའ་སྟོན་ཟད་མེད་སྤྱོད་དོ༔ རྔམ་བརྗིད་བྲག་རི་
རྒྱ་རྫོང་དུར་ཁྲོད་གནས་ལཿ མཆེ་ལྡན་སྟག་མོའི་འཛུམ་དྲུག་ཡུལ་ལ་ངོམས་
འདུག རྩལ་ལྡན་སྤྲེལ་གྱིས་རྣམ་འགྱུར་ཇི་ལྟར་ངོམ་ཀྱངཿ མི་འཇིགས་དཔའ་
བའི་གདེང་ཆེན་ངེས་པ་རྙེད་དོ༔ བདག་འདྲའི་དམུ་རྒོད་ཐབས་ཀྱིས་གདུལ་
བའི་བུ་ཡིན༔ ཐུགས་བསྐྱེད་ལྷག་པར་འཕེལ་བའི་བཀྲ་ཤིས་རྩོལ་ཅིག
གཞན་སྡེ་ཟིལ་གྱིས་གནོན་པའི་དཔའ་བོ་གཡུ་རྒྱལཿ བདུད་སྡེའི་དཔུང་ཚོགས་
གཞོན་པའི་མེ་དཔུང་ཆེན་པོ༔ མཐའ་མིའི་འདུན་གྲོས་གཏོར་བའི་རླུང་ནག་
འཚུབས་མཿ འབྱུང་པོ་ཧ་ལའི་དམག་ཚོགས་གང་གིས་ཁྱེར་བ ཧོ་ར་ནག་
པོའི་སྒོམ་གྲལ་ཐོག་གིས་གཏོར་བ༔ ཧོར་སོག་བོན་གྱི་བསྟན་ནག་ཡུལ་ལ་
སྨིན་ཚེ ཁྲོ་ཆེན་ཧཱུྃ་ནག་དགའ་བདེས་རྫ་རི་སྙིལ་ཐོངསཿ ཕྲ་མེན་ངན་སྔགས་འཁོར་
ལོ་མེ་ལ་གཞོབ་ནས༔ དུག་འགྱེད་སྟོར་བའི་འཁྲུལ་འཁོར་དབྱིངས་སུ་བཤིགས་
འགྲོ ཆེ་རྟགས་དཔའ་བོའི་གཡུ་རལ་གནམ་ལ་གཟེངས་ནས༔ བདུད་བཞིའི་
144



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར། ཏ
སྔངས་སྐད་འདོན་བཞིན་སྡེར་བཞིས་མནན་ནོ༔ གཡོ་ཟོལ་མཁན་པོའི་རེ་ངན་
ལག་ཏུ་ལོན་ནསཿ གང་གིས་མི་ཚུགས་སྙན་པའི་དབྱར་རྔ་སྒྲོགས་འོང༔ གདུག་
པ་སྤུན་དགུའི་ལོག་སྨོན་རེ་སྟོང་སོང་ངོ་ རྒྱལ་བསྟན་གསར་ཆོས་ཉི་ཟླ་དགུང་
ལ་ཤར་འོངཿ བརྒྱུད་གསུམ་རིག་འཛིན་བླ་མའི་ཐུགས་རྗེའི་བསིལ་ཟེར
འགྲོ་ཀུན་ཡོངས་ལ་ཕོག་པས་གྲོལ་བ་ཐོབ་པོ༔ ཞེས་སངས་རྒྱས་དོན་ཡོད་
གྲུབ་པའི་དགོངས་པ་རང་ཤར་གྱི་ཟབ་གནད་མང་དུ་གནང་སྟེ་དབང་དང་
གདམས་ངག་གདམས་པས་རྒྱུད་སྨིན་ཅིང་ལུས་ཀྱི་རྩ་མདུད་གྲོལཿ ངག་གི་
བརྡ་སྒོ་འབྱེད༔ རྫུ་འཕྲུལ་དང་མངོན་ཤེས་ཐོགས་པ་མེད་པ དེ་འདྲའི་ཡ་
མཚན་པ་རེ་བྱུང་ངོ་༔ སྐབས་སུ་དངོས་འབྱོར་ཡིད་སྤྲུལ་གྱི་མཆོད་སྤྲིན་དཔག་
ཡས་ལས་འདས་པ་རེ་ཕུལ་ལོ༔ ཀུན་གྱིས་རྗེས་སུ་ཡི་རང་གིས་གསོལ་བ་
འདེབས་བཞིན་ཕྱག་དང་བསྐོར་བ་གདུང་དབྱངས་ཀྱི་སྒྲ་མི་ཆད་བསྒྲངས
རྟོགས་པ་ཅེར་གྲོལ་དུ་གནས་སྐབས་སློབ་དཔོན་གྱི་ཞལ་ནས།
འདིར་འཚོགས་སྐལ་ལྡན་ལས་ཅན་ཕོ་མོ་རྣམས
དབང་དང་གདམས་པས་རྒྱུད་སྨིན་གྲོལ་བ་ཐོབ
ཚེ་འདིར་ང་དང་འཕྲད་པས་འགྲོ་དོན་འབྱུང༔
གནས་ངན་འཁོར་བའི་འདམ་དུ་བྱིང་བ་རྣམསཿ
མ་འོངས་ང་ཡི་ཞིང་དུ་འདྲེན་ནོ་ཞེས
འཁོར་བ་དོང་ནས་སྤྲུགས་པའི་མཐུ་ལྡན་པས
145



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
དཔའ་བོ་དཔའ་མོ་ཡིན་ནམ་བསྔགས་པར་བརྗོདཿ
ཚོགས་སྨོན་ལས་འཕྲོ་བཟང་པོའི་སྨོན་ལམ་ཡོད།
ཞེས་སོ༔ ད་ལྟ་ཕ་གི་དབུས་ཀྱི་རི་བོ་མཆོང་གུར་ཕུབ་པ་འདྲ་བའི་དལ་
དབུས་ན་རང་བྱུང་སངས་རྒྱས་སྐྱེ་འཆི་གཉིས་སྤངས་པདྨ་འབྱུང་གནས་བཞུགས་
སོ་དེར་མཇལ་ལོ་གསུང་ཚེ༔ ནམ་མཁའ་ལ་འཇའ་འོད་ཁ་དོག་ལྔ་ཡི་ཟེར་
ཐིག་བསྲེངས གླུ་གར་རོལ་མོ་སྣ་ཚོགས་ཀྱི་སྒྲ་རང་བྱུང་དུ་གྲགས་ཚེ
སེང་ཆེན་དཔུང་བཅས་དེར་བཞུད་དེ་ཆས་སོ༔ རྒྱང་གྲགས་ཙམ་ན་རི་བོ་དེ་
ཉིད་འཇའ་འོད་ཀྱིས་སྦྲེལ་མར་དཀྲིསཿ ཙིཏྟ་འབར་བའི་དབྱིབས་ལྟར་རི་རྩེ་
དགུང་ལ་རེག་པཿ བལྟ་བས་མིག་གིས་མི་བཟོད་པ བསམ་པས་བློ་ཡིས་
མི་དཔོག་པ ཕྱི་གསལ་ནང་གསལ་འོད་དུ་འབར་བ གྲུ་བཞི་སྒོ་བཞི་རྟ་
བབས་མཉམ་པཿ ཆོས་འཁོར་གདུགས་ཏོག་མཚན་ཉིད་ལྡན་པཿ འདོད་སྣམ་
ཕ་གུ་དྲྭ་ཕྱེད་དཔྱང་པཿ དེ་འདྲའི་སུམ་ཐོག་སྐུ་གསུམ་ཕོ་བྲངཿ ངོ་མཚར་
མ་བཞེངས་ལྷུན་གྲུབ་དཀྱིལ་འཁོརཿ རིན་ཐང་བྲལ་བའི་གཞལ་ཡས་ཁང་
ལ༔ གསོལ་བ་འདེབས་སོ་ལམ་སྣ་དེར་དྲོངསཿ ཞེས་ཞུས་ཚེ ཕོ་བྲང་ཕྱོགས་
བཞིའི་སྒོ་ནས་དཔའ་བོ་དཔའ་མོ་གིང་དང་ལིང་གའི་ཚོགས་ཐམས་ཅད་བསུ་
བར་ཕེབས་ནསཿ སེང་ཆེན་དང་དགྲ་ལྷ་གཡུ་ལྷ་འབྲུག་མོ་སོགས་དཔོན་གཡོག་
ཐམས་ཅད་འཇའ་ལམ་ནས་ཕོ་བྲང་དུ་བཞུད་དོ༔
དེ་ཚེ་སྐད་ཅིག་གིས་སྣང་བ་གནས་འགྱུར་ཙ་ན༔
འཇའ་འོད་མུ་འཁྱུད་ཕྱི་ནང་གསུམ་གྱི་དབུས༔
146



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར། ཏ
སེང་ཁྲི་པདྨ་ཐབས་ཤེས་ཉི་ཟླའི་སྟེང
རང་བྱུང་རྫས་སྐྱེས་སྤྲུལ་སྐུ་པདྨ་འབྱུང༔
སྐུ་མདོག་དཀར་དམར་ཞི་མ་ཁྲོ་འཛུམ་ཉམསཿ
ཕྱག་གཡས་ཅང་ཏེའུ་སྙན་གྱི་ཐད་ཀར་དཀྲོལ
གཡོན་པས་བྷནྡྷ་བདུད་རྩི་དཀུ་ལ་བརྟེན
ཞབས་གཉིས་རྒྱལ་པོ་རོལ་བའི་སྟབས་སུ་བཞུགས
དབུ་ལ་འདབ་ལྡན་པདྨའི་མཉེན་ཞྭ་གསོལ༔
སྐུ་ལ་དར་དང་རུས་པའི་རྒྱན་དྲུག་དཀྲིས་པ
སྤྱི་བོར་རིགས་བདག་མགོན་པོ་ཚེ་དཔག་མེད༔
དེ་སྟེང་མི་བསྐྱོད་རྡོ་རྗེ་དབྱིངས་མཉམ་བརྡལ
གཡས་སུ་ཡེ་ཤེས་མཚོ་རྒྱལ་བཞེངས་སྟབས་བཞུགས
དགོས་འདོད་ནོར་བུའི་མཆོད་སྤྲིན་རབ་ཏུ་འབུལ
གཡོན་དུ་ཚེ་ཡི་ལྷ་མོ་མནྡཱ་ར་བ
ཕྱག་གཉིས་མདའ་དར་ཚེ་བུམ་ཡབ་ལ་དགྱེས་སྟོབས
ཐུགས་གསང་རྡོ་རྗེའི་ལྟེ་བར་སྔགས་ཕྲེང་འཁོར
འོད་ཀྱིས་འགྲོ་ཀུན་ཁྱབ་པས་སྡིག་སྒྲིབ་སྦྱང་
སྐུ་ལ་རྒྱལ་བའི་དཀྱིལ་འཁོར་ཡོངས་སུ་རྫོགས
འཁོར་དུ་རིག་འཛིན་དཔའ་བོ་མཁའ་འགྲོས་ཡོངས་སུ་བསྐོར་བ
གཡས་གཡོན་བྱ་རྒྱུད་སྤྱོད་རྒྱུད་སྟེང་དུ་བླ་མེད་རྒྱུད་སྡེ
147



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
འདབས་འཁོར་དུ་ཆོས་སྐྱོང་སྲུང་མ་རླུང་ལྟར་འཚུབ་པ
ཕྱི་རོལ་སྲིན་གླིང་བརྒྱ་དང་བརྒྱད་ཅུས་བསྐོར་བ
དབུས་མཐའ་འཁོར་ཡུག་ཕྱོགས་མཚམས་འོད་ཀྱིས་སྦྲེལ་
རིན་ཆེན་ས་གཞི་ལྗོན་ཤིང་ཆུ་མཚོའི་བརྒྱན་པ
ནམ་མཁའ་བར་སྣང་འཇའ་སྤྲིན་མེ་ཏོག་འབེབས་པ༔
ཐུགས་རྗེའི་བྱིན་རླབས་ན་བུན་སྤྲིན་དཔུང་འཁྲིགསཿ
སྐུ་གསུང་ཐུགས་ཀྱི་དངོས་གྲུབ་སྦྲང་ཆར་སྙིལཿ
གདུལ་བྱའི་རྒྱུད་སྨིན་ཉམས་དང་རྟོགས་པ་འཕེལ
མཐོང་ཐོས་དྲན་རེག་འགྲོ་ཀུན་འཚང་རྒྱའོ༔
དེ་འདྲའི་ཞིང་མཆོག་ཕུན་ཚོགས་དེ་རིང་མཇལ
ཞེས་རྒྱལ་མཆོག་སེང་ཆེན་ནོར་བུ་དགྲ་འདུལ་གྱིསཿ སྐུ་ཡི་གཟི་
མདངས་ཁྲོ་འཛུམས་ཆགས་པ་དང་ གསུང་གི་བསྟོད་དབྱངས་ཚངས་པའི་
མགུར་མཿ དགོངས་པ་ཀློང་ཆེན་དབྱེར་མེད་ངང་ནསཿ རིག་རྩལ་སྣང་བའི་
གླུ་མཆོད་འབུལ་ལོ༔ ཞེས་རྒྱལ་མཆོག་དེ་ཉིད་ཀྱིས་གསེར་གཡུ་རིན་པོ་ཆེ་
དར་ཟབ་སྟག་གཟིག་རྫས་རྟགས་སྣ་བདུན་སོགས་མཆོད་པའི་ཡོ་བྱད་བསམ་
གྱིས་མི་ཁྱབ་པ་མཎྜལ་དུ་ཕུལ་ནས
ཨེ་མ་མཚུངས་མེད་འགྲོ་བའི་སྐྱབས་གཅིག་རིན་པོ་ཆེ
དུས་གསུམ་ཀུན་མཁྱེན་པདྨ་ཐམས་ཅད་ཐོད་ཕྲེང་རྩལ༔
མངལ་གྱིས་མ་གོས་བརྫུས་སྐྱེས་སྤྲུལ་བའི་སྐུ
148



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ཏ
མེ་ཆུ་དུག་མཚོན་འབྱུང་པོའི་གནོད་མ་ཚུགས
མུ་སྟེགས་དཔུང་ཚོགས་ཕམ་པས་རྩོད་ལས་རྒྱལ
རྒྱལ་བསེན་དམ་སྲིས་རྒོལ་བའི་གླག་མ་རྙེད༔
ནག་ཕྱོགས་བདུད་སྡེའི་དཔུང་ཚོགས་ཆམ་ལ་ཕབ
གཡའ་སྨན་གངས་གནས་མཚོ་སྨན་དམ་ལ་བཏགས༔
བདེ་སྟོང་ཐབས་ཀྱི་གཟུངས་མཆོག་ལྔ་ཡིས་བསྙེན
བརྒྱུད་གསུམ་དོན་གྱི་དགོངས་པའི་གསང་མཛོད་རྡོལ
བཀའ་འདུས་སྒྲུབ་པའི་དཀྱིལ་འཁོར་ཞལ་ཕྱེས་ནས
འགྲོ་ཀུན་སྨིན་གྲོལ་མཆོག་གི་དངོས་གྲུབ་ཐོབ༔
གདམས་ངག་ཞལ་ཆེམས་ཕ་ཡིས་བུ་ལ་གནང
ཁམས་དབང་མཐུན་པའི་ཐེག་དགུའི་དགོངས་དོན་རྙེད
མགྲིན་གཅིག་དབྱངས་ཀྱིས་ལྷ་ཀླུ་མི་གསུམ་གྲོལ
དུར་ཁྲོད་བརྒྱད་དུ་བརྟུལ་ཞུགས་སྤྱོད་པ་མཛད
རྒྱ་བལ་བོད་ཡུལ་མཐའ་དབུས་ཞབས་བཅགས་མཛད
བདུད་དཔུང་ཟིལ་གནོན་རྡོ་རྗེ་ཐམས་ཅད་ཕྲེང་རྩལ༔
ཁམས་གསུམ་དབང་སྡུད་པདྨ་རྒྱལ་པོའི་སྐུ
ཤེས་བྱ་ཐོགས་མེད་བློ་ལྡན་མཆོག་སྲེད་གྲགས
རྒྱལ་སྲིད་གཏད་ཅིང་རྒྱལ་ཁམས་བདེ་ལ་བཀོད༔
པདྨ་སཾ་བྷའི་སྐུ་ལ་ཕྱག་འཚལ་བསྟོད༔
149



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཨ་སུ་ར་ཡི་ཕུག་པར་རབ་ཏུ་བྱུངཿ །
རྡོ་རྗེ་གདན་དུ་བསྟན་པའི་སྒྲོན་མེ་སྦར༔
ཤཱཀྱ་སེང་གེའི་སྐུ་ལ་ཕྱག་འཚལ་བསྟོད
ཁ་ཆེའི་ཡུལ་དང་ཟངས་གླིང་གསེར་གླིང་སོགསཿ
མུ་སྟེགས་པ་རྣམས་རྫུ་འཕྲུལ་སྟོབས་ཀྱིས་བཏུལ༔
སེང་གེ་སྒྲ་སྒྲོགས་སྐུ་ལ་ཕྱག་འཚལ་བསྟོད༔
དགོངས་པའི་ཀློང་རྡོལ་རྟོགས་པའི་བསྟན་པ་དརཿ
སྣང་བཞི་མཐར་ཕྱིན་མངོན་ཤེས་གྲུབ་སྟགས་མངའ
ཉི་མ་འོད་ཟེར་སྐུ་ལ་ཕྱག་འཚལ་སྟོད
དམ་བཏགས་དབང་བསྐུར་སྡེ་བརྒྱད་བྲན་དུ་བཀོལ
སྨོན་ལམ་མཐུ་བཙན་དཔལ་གྱི་བསམ་ཡས་གྲུབ
རྡོ་རྗེ་ལྟ་བུའི་རིག་འཛིན་དགོངས་པས་གཟིརཿ
མི་འཇིགས་གྲོ་ལོད་སྐུ་ལ་ཕྱག་འཚལ་བསྟོད༔
པདྨ་འབྱུང་གནས་སྙིགས་དུས་འགྲོ་བའི་མགོན༔
མ་རིག་མུན་སེལ་བསྟན་པའི་ཉི་མ་མཆོག
ངེད་ཅག་འགྲོ་རྣམས་བློ་ཡིས་མ་འདོར་བརཿ
ཐུགས་རྗེའི་ལྕགས་ཀྱུས་ཟུངས་ཤིག་རིན་པོ་ཆེ
ལས་ངན་སྲིད་པའི་རྒྱ་མཚོར་མི་བྱིང་བརཿ
འཁོར་བའི་མཚོ་ལས་སྒྲོལ་ཅིག་རིན་པོ་ཆེ
150



ཏ
དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ལོག་པའི་ལམ་དུ་འཁྱམས་པའི་འགྲོ་བ་རྣམས
ཚེ་འདིར་ཡང་དག་མཆོག་གི་ལམ་ལ་དྲོངས༔
ཐར་བའི་ལམ་སྟོན་མཛོད་ཅིག་རིན་པོ་ཆེ༔
དཀར་ནག་ལས་ལ་སྤང་བླང་ཆེར་མ་ཤེས
རྣམ་སྨིན་དམྱལ་བའི་གནས་སུ་ཁུར་རེ་ལྕི
མྱུར་དུ་བྱང་བར་མཛོད་ཅིག་རིན་པོ་ཆེ།
མགོ་འཁོར་སྐྱེ་བོ་ཕོ་མོ་སྤྱོད་ངན་རིགས༔
རྫུན་དང་ཕྲ་མ་ལོག་ལྟ་གཡོ་རྫུས་གང
ངོ་བསྟོད་ལྐོག་ཤོམ་ཕྲ་མ་གླེང་མོ་མཁན
སྡིག་ལ་རྔམས་ཞིང་ཆོས་ལ་བསམ་པ་ཞན༔
མིས་འཕྱ་རང་ཕུང་གཏན་གྱི་འདུན་མ་བརླག
ཐུགས་རྗེས་མྱུར་དུ་གཟིགས་ཤིག་རིན་པོ་ཆེ
སྐྱབས་མེད་སྐྱོབས་པའི་མགོན་གཅིག་རིན་པོ་ཆེ
འོ་དོད་སྙིང་ནས་འབོད་དོ་བཀའ་དྲིན་ཅན༔
འདི་ཕྱིའི་རེ་ལྟོས་སྐྱབས་གནས་ཁྱེད་ལ་ཞུ
པདྨ་ཀ་རས་རྗེས་བཟུང་སྨོན་ལམ་ཐེབས
གདུལ་བྱར་གྱུར་ནས་འགྲོ་བ་མཐའ་དག་ཀུན༔
མ་འོངས་འཁོར་གྱི་ཐོག་མར་སྐྱེ་བར་ཤོག༔
ཞེས་གུ་རུ་ལ་བསྟོད་དབྱངས་དང༔ རེ་སྨོན་གྱི་ཞུ་བ་ནན་དུ་ཕུལ
151



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ནས་འཇང་གཡུ་ལྷས་རྒྱ་དར་ཉིན་མོའི་བདེ་ལེགས་དངཿ བླ་གཡུ་མུན་སེལ་
ཉི་མ གསེར་གྱི་དུང་རྩེ་བཅུ་གསུམ གཟི་དམར་གཟའ་འཇོམས་མིག་སྟོང
ནོར་བུ་འདོད་འབྱུང་དཔལ་སྟེར་སོགས་དངོས་རྫས་ཀྱི་མཎྜལ་མང་དུ་ཕུལ་
ནས་མཁའ་འགྲོ་ཡེ་ཤེས་མཚོ་རྒྱལ་ལ་བསྟོད་དབྱངས་ཀྱིས་ཞུ་བ
ཨེ་མ
ཆོས་དབྱིངས་ཁྱབ་བརྡལ་ཕྱོགས་ལྷུང་དབུས་མཐའ་བྲལ
སྟོང་དབྱིངས་སྒྱུ་མའི་རྣལ་འབྱོར་ཀུན་བཟང་མོ
གཞི་ལས་མ་གཡོས་ཐུགས་རྗེའི་རྩལ་ཤར་བ
ངག་དབང་ཤེས་རབ་ལྷ་མོ་དབྱང་ཅན་མ༔
སྤྲུལ་སྐུའི་རོལ་རྩལ་ཡེ་ཤེས་མཚོ་རྒྱལ་དང༔
ལས་སྨོན་དག་པའི་འདིར་འཚོགས་འཕྲད་ངོ་མཚར
འུ་ཅག་འགྲོ་དོན་ལྷོ་བྱང་གཉིས་ན་གདའ།
མདོ་ཁམས་ལྕགས་མོའི་ཡུལ་དུ་དུས་སུ་བབས༔
ལེགས་ཉེས་རི་མོ་བཀྲ་བའི་བརྡ་སྣང་གསལ༔
དགོངས་བརྡ་སྙན་རྒྱུད་ཤོག་གསེར་ཚིག་གི་རྒྱུད
བཀའ་བབ་ལུང་རྒྱུད་མཁའ་འགྲོ་གཏད་གྱི་རྒྱུད
མན་ངག་གནད་ཀྱི་བརྡ་སྒོ་རང་མལ་རྡོལ༔
ལུགས་གཉིས་འགྲོ་དོན་མཐར་ཕྱིན་རྟེན་འབྲེལ་ལེགས
དགོངས་པ་དེ་རུ་མཛོད་ཅིག་ཞུ་བ་ཡིན
152



ཏ
དཔལ་ཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ཐུགས་བརྩེས་བདག་ལ་གྲོལ་བའི་ལམ་མཆོག་སྟོན
སྐྱེ་སྔོན་སྨོན་ལམ་ལས་འབྲེལ་ཅི་ཡོད་ཞུ
ཞེས་ཞུས་ཚེ༔ མཚོ་རྒྱལ་གྱི་ཞལ་ནསཿ ཀྱེ རིགས་ཀྱི་བུ་འུ་ཅག་ལས་
སྨོན་དག་པའི་སྐྱེ་སྔོན་ཡང་ཡང་འབྲེལ་བས་ཁྱེད་ཀྱིས་མི་མཁྱེན་ནམ
པད་འབྱུང་དྲུང་ནས་གདུལ་བྱ་གཉམ་དུ་གྲོལ༔
དེ་ནས་ང་ཉིད་ཕྱོགས་ཀུན་འགྲོ་དོན་མཛད༔
ད་ལྟ་སྐྱེས་བུ་གཡུ་ལྷ་ཐོག་འགྱུར་རྩལ༔
མངོན་སྤྱོད་ལས་མཛད་བསྟན་དགྲའི་གཤེད་མར་བསྐོས
མདོ་སྔགས་རྒྱལ་བསྟན་གསོ་བའི་སྙིང་སྟོབས་ལྡན༔
མི་འཇིགས་ཕྱག་ན་རྡོ་རྗེས་སྲུང་ཞིང་སྐྱབས
ཁྱེད་ཅག་རང་ཡུལ་ལོགས་ལ་འགྲོ་དོན་མཛོད༔
ང་ཉིད་མི་ཡི་ཚུལ་འཛིན་གྲོགས་སུ་བསྟེན
བདེ་སྡུག་གང་བྱུང་ཞེན་མེད་ལམ་ཁྱེར་མཛོད༔
རྐྱེན་དང་ཉེར་འཚོའི་ཅི་ཡང་དཔའ་མི་ཞུམ
བཅུ་ཕྲག་བཅུ་ནས་འགྲོ་དོན་མཐའ་རུ་ཕྱིན༔
གདུལ་བྱ་ཐེར་འབུམ་དྲུག་ཕྲག་ལྔ་ལྔ་ཙམ
ཞིང་འདིར་སྐྱེ་བའི་སྨོན་ལམ་ཐེབས་པ་ཡིན
ཞེས་གསུངས་སྨོན་ལམ་གཏད་རྒྱ་མང་དུ་མཛད༔
སྐྱབས་སྦྱིན་ཕྱག་བསྐྱངས་ཀུན་གྱི་སྤྱི་བོར་བཞག
153



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
དད་གུས་ལྡན་པའི་སྨོན་ལམ་ལས་འགྲོ་ཅན
ཆོས་དབྱིངས་སྐྱེ་མེད་དབྱིངས་རིག་མ་བུ་འདྲེས
འོད་གསལ་སྒྱུ་མའི་སྣང་བ་ལྟད་མོར་མངོན
ལྷུན་གྲུབ་གཞོན་ནུ་བུམ་སྐུར་གྲོལ་བར་ཤོག༔
ཞེས་གསུངས་སོ༔ དེ་ནས་གདུལ་བྱ་རང་རང་གི་ཁམས་དབང་དང་
མཐུན་པའི་ཡར་ཞུ་མར་གནང་དུ་མ་མཛད༔ ཨོ་རྒྱན་པདྨ་དང་སྟོན་འཁོར་
དགོངས་པ་དབྱེར་མེད་གྱི་དབང་དང་གདམས་པ་མང་དུ་གསུངསཿ འདས་
དང་མ་འོངས་ད་ལྟ་སོགས་ཀྱི་ལུགས་གཉིས་ཀྱི་བྱ་བ་གང་ཐད་ནས་བགྲོ་གླེང་
དང་ཞལ་ཆེམས་མང་དུ་གནང གླིང་བླ་མ་རྣམས་ཀྱིས་རེ་རེ་བཞིན་གུ་རུ་
ཡབ་ཡུམ་ལ་ཞུ་བ་ཞུ་ལན་མང་དུ་ཡོད་ཀྱང་རྒྱས་པར་མ་སྤྲོས༔ ཀུན་གྱིས་ཉམས་
སྣང་འོད་གསལ་གྱི་སྣང་ཆ་ཞིང་ཁམས་སུ་ཤར་ནསཿ ཤར་ལྷོ་ནུབ་བྱང་ཕྱོགས་
བཞི་སྟེང་འོག་མཐའ་དབུས་མེད་པར་ལྟད་མོར་ཕྱིན་ནསཿ མཐར་རང་ཡུལ་
དུ་བདེ་བར་ཕེབས་ཏེ༔ ཀུན་གྱིས་ཡིད་ཆེས་ཤིང་ཐེ་ཚོམ་བསལ་བའི་ཕྱིར
གུ་རུ་པདྨའི་ཟ་བེར་དང༔ ཡེ་ཤེས་མཚོ་རྒྱལ་གྱི་མགུལ་གཡུ མནྡཱ་ར་བའི་
ཚེ་མད༢ ཚོགས་རྫ་ས་ཟག་མེད་བདུད་རྩི༔ སྐུ་གསུང་ཐུགས་རྟེན་དང་
སངས་རྒྱས་ཀྱི་རིང་བསྲེལཿ གྲུབ་ཆེན་རྗེ་འབངས་རྣམས་ཀྱི་ན་བཟའ་རྟེན་
གསུམ་སོགས་མང་དུ་ཡོད་པསཿ ཡུལ་བ་རྣམས་ལ་འབབས་རྟགས་ཕུལ
དེ་ནས་གླིང་ཡུལ་དང་རྒྱལ་ཁམས་མཐའ་དབུས་ཀུན་ཏུ་ནད་མུག་མཚོན་འཁྲུགས་
ཀྱི་བསྐལ་ངན་ཐམས་ཅད་ལཿ ཆར་ཆུ་དུས་སུ་བབསཿ ལོ་ཕྱུགས་རྟག་ཏུ་
154



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར། ཏ
རྒྱསཿ འགྲོ་ཀུན་དགེ་བཅུའི་ཁྲིམས་ལ་གནསཿ ཚེ་འདིར་འཇའ་ལུས་འཕོ་
ཆེན་འགྲུབ་པའི་རྟེན་འབྲེལ་དུས་སུ་འཛོམསཿ རྫོགས་ལྡན་གསར་བའི་སྒྲོན་
མེ་ཕྱོགས་ཀུན་ཁྱབ་ཅིངཿ ཆོས་མིན་ཀླ་ཀློའི་བསྟན་པ་རྨང་ནས་གཏོར་བའི་རྒྱལ་
བསྟན་ཡུན་དུ་གནས་པའི་རྟེན་འབྲེལ་ལེགས་སོ༔
ཨེ་མ་འཛམ་གླིང་རྒྱལ་མཆོག་སེང་ཆེན་ནོར་བུ་དང
དཔའ་རྩལ་ཐོགས་མེད་གཡུ་ལྷ་ལྷ་རྣམས་ཀྱིས
མགྲིན་དབྱངས་དགོངས་པའི་རིང་བསྲེལ་འདི་རུ་བླངས
གཡུ་ལྷའི་རྣམས་ཐར་ཞིང་བཀོད་ཚུལ་དུ་གསུངས
སྙན་ངག་གླུ་དང་མགུར་མས་མ་བརྒྱན་ཀྱང
སྤྲོས་མེད་ཉམས་རྒྱ་སད་པས་ཚིག་ལྷག་བཀོད༔
འདི་མཐོང་འགྲོ་ཀུན་གྲོལ་བ་གདོན་མི་ཟ
གྲུབ་བརྒྱའི་ཐུགས་བསྐྱེད་གཞན་དོན་མཛད་པ་བཞིན༔
བདག་གིས་ལྷག་བསམ་དག་པས་མཐུས་འབྲེལ་བསཿ
མ་རྣམས་སྲིད་པའི་མཚོ་ལས་རབ་སྒྲོལ་ཏེ
ཕྱག་གཅིག་རྫོགས་སངས་རྒྱས་པའི་རྒྱུར་གྱུར་ཅིག
སྐལ་བཟང་ཐེག་པ་མཆོག་གི་ལམ་ཞུགས་ནསཿ
བསྐལ་མང་བསྐལ་ཆེན་སྐད་ཅིག་རྫོགས་སངས་རྒྱས
བསྐལ་བརྒྱའི་བར་དུ་བསྐལ་བ་ཡར་འཕེལ་ནས༔
བསྐལ་བ་རྫོགས་ལྡན་འདི་ལ་སྤྱོད་གྱུར་ཅིག
155



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
བཀྲ་ཤིས་རྟེན་འབྲེལ་ལེགས་སྨོན་ཚིགས་བཅད་ཞུ
ཤར་ནས་ཞི་བའི་ལས་མཛད་དཀར་མོ་བདུན༔
ནད་གདོན་ཞི་མཛད་བཀྲ་ཤིས་མེ་ཏོག་འཐོར
རྡོ་རྗེ་རིགས་ཀྱི་བཀྲ་ཤིས་གང་ལགས་པ
དམ་པ་དེས་ཀྱང་དེང་འདིར་བདེ་ལེགས་ཤོག
ལྷོ་ནས་རྒྱས་པའི་ལས་མཛད་སེར་མོ་བདུན༔
ཚེ་བསོད་དབང་ཐང་རྒྱས་མཛད་མེ་ཏོག་འཐོར
རིན་ཆེན་རིགས་ཀྱི་བཀྲ་ཤིས་གང་ལགས་པ
དམ་པ་དེས་ཀྱང་དེང་འདིར་བདེ་ལེགས་ཤོག
ནུབ་ནས་དབང་གི་ལས་མཛད་དམར་མོ་བདུན༔
འདོད་དགུ་ཆར་འབེབས་པ་དབང་གི་མེ་ཏོག་འཐོར
པདྨ་རིགས་ཀྱི་བཀྲ་ཤིས་གང་ལགས་པ
དམ་པ་དེས་ཀྱང་དེང་འདིར་བདེ་ལེགས་ཤོག
བྱང་ནས་དྲག་པོའི་ལས་མཛད་ལྗང་མོ་བདུན
མངོན་སྤྱོད་གྲུབ་པའི་བཀྲ་ཤིས་མེ་ཏོག་འཐོར
ལས་ཀྱི་རིགས་ཀྱི་བཀྲ་ཤིས་གང་ལགས་པ
དམ་པ་དེས་ཀྱང་དེང་འདིར་བདེ་ལེགས་ཤོག༔
ཨོ་རྒྱན་ཕྲོ་བྲང་སྐུ་གསུམ་བཀོད་པའི་ཞིང༔
ཆོས་དབྱིངས་དབུས་མཐའ་བྲལ་བ་སྟོང་པའི་དབྱིངས
156



དཔལ་ཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཡུ་ལྷའི་རྟོགས་བརྗོད་དཔའ་བོའི་གད་རྒྱངས་སྐོར།
ཏ
སྟོང་བ་རྟེན་ཅིང་འབྲེལ་བ་སྒྱུ་མའི་སྐུ
ལོངས་སྐུའི་རྣམ་རོལ་ཤར་བ་གདུལ་བྱའི་ཞིང
སྣང་བ་མི་འབྲལ་སྤྲུལ་སྐུའི་རོལ་རྩལ་ངོམས
ཚངས་དབྱངས་གསུང་གི་བདེན་ཚིག་ཤིས་པ་བརྗོད
དཔའ་མོ་རྣམས་ཀྱིས་བྲོ་གར་གླུ་ཡིས་མཆོད
ནམ་མཁའི་མཐོང་ནས་མེ་ཏོག་སིལ་མ་འབེབས
པདྨ་འབྱུང་གནས་བཀྲ་ཤིས་གང་ལགས་པ།
དམ་པ་དེས་ཀྱང་དེང་འདིར་བདེ་ལེགས་ཤོག
བསྟན་པའི་དཔལ་གྱུར་བླ་མའི་ཞབས་པད་བརྟན
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ།
བསྟན་པའི་སྦྱིན་བདག་མངའ་ཐང་འབྱོར་བ་རྒྱས
བསྟན་པ་ཡུན་རིང་གནས་པའི་བཀྲ་ཤིས་ཤོག
ཅེས་པའང་ཚེ་རབས་གཏན་གྱི་བླ་མ༧སྐྱབས་རྗེ་ནམ་སྤྲུལ་རིན་པོ་
ཆེ་དང་སྐྱབས་ཀྱི་གཙུག་རྒྱན་སྤྲུལ་བའི་སྐུ་མཆོག་རྟ་མགྲིན་དབང་རྒྱལ་དང་
ལས་དང་སྨོན་ལམ་གྱིས་འབྲེལ་བའི་དཔའ་བོ་དཔའ་མོ་བདུན་གྱིས་བཀྲ་ཤིས་
ལྷ་རེགས་དང་དངོས་རྫས་དུ་མའི་སྐྱེས་བཅས་བསྐུལ་ངོ་དེ་མི་ལྡོག་ཙམ་དུ་
ཁོ་མོ་ཀུན་བཟང་ཆོས་ཉིད་དབང་མོས་དབྱིངས་ཀློང་བདེ་བའི་རོལ་མཚོ་ལས་
གང་དྲན་ཤར་མར་བྲིས་པའི་ཡི་གེ་པ་ནི་བདེ་མཆོག་ཐོད་པ་རྩལ་གྱིས་བགྱིས་
པ་ཡིན་པས་བསྟན་འཛིན་སྐྱེས་བུ་དམ་པའི་སྐུ་ཚེ་ཞབས་པད་བརྟན་པ་དང་
157



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
འགྲོ་ལ་ཕན་ཐོགས་འབྱུང་བའི་རྒྱུར་གྱུར་ཅིག སརྦ་མངྒ་ལཾ དམ་ཉམས་
ལག་ཏུ་མ་ཤོར་རྒྱ བཀའ་འདི་ཝེར་མ་བརྒྱད་ཀྱིས་སྲུངས༔ ས་མ་ཡ༔ རྒྱ་རྒྱ་
158



དཔལ་ཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུའི་སྐོར།
ཀཾ ཉམས་སྒྲུང་ཐོར་བུ་སྐུ་གསུམ་
ཌཀྐིའི་ཐོལ་གླུ་ཞེས་བྱ་བ་
བཞུགས་སོ། །
གླུ་ཨ་ལའི་སངས་རྒྱས་བསྟན་པ་དརཿ
མ་ཐ་ལའི་འགྲོ་ལ་བདེ་སྐྱིད་འབྱུང
གནས་སྤྱི་གཙུག་ཉི་ཟླའི་གདན་སྟེང་ན༔
སྐྱབས་མཚུངས་བྲལ་མཚོ་སྐྱེས་བླ་མ་མཁྱེན
གནས་མགྲིན་པ་ལོངས་སྤྱོད་འཁོར་ལོ་ནས
མ་དབང་མཛད་ཀུ་རུ་ཀུལླེ་མཁྱེན
གནས་སྙིང་ག་ཆོས་ཀྱི་འཁོར་ལོ་ནསཿ
མ་རྒྱལ་ཡུམ་རྡོ་རྗེ་ཕག་མོ་མཁྱེན
གནས་ཡུལ་ཆེན་ཉི་ཤུ་རྩ་བཞི་ནས
མ་གནས་གསུམ་དཔའ་བོ་མཁའ་འགྲོ་མཁྱེན
ལས་གང་བརྩམས་བསྟན་འགྲོའི་དོན་གྱུར་ནས
དུས་བྱང་ཆུབ་བར་དུ་འབྲལ་མེད་མཛོད༔
ས་འདི་འདྲའི་ས་ངོ་མ་ཤེས་ན༔
159



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཡུལ་མཁའ་སྤྱོད་བདེ་ལྡན་གླིང་གི་ཡུལ
སྐྱིད་ལྷ་ཐང་པདྨའི་དགའ་ཚལ་རེདཿ
སྨན་ང་འདྲའི་ང་ངོ་མ་ཤེས་ན།
ཕྱི་ཤ་ཁྲག་སྦུབས་སུ་མི་མོའི་ཚུལ
ནང་རྒྱལ་ཡུམ་ཨཱརྱ་ཏཱ་རེ་ཡིན
ཕྱི་ལུས་མཛེས་རྨ་བྱ་གཞོན་ནུ་འདྲ
ནང་རང་སེམས་སྟོང་གསལ་ཆོས་ཀྱི་མཛོད༔
གླིང་ཚོ་དྲུག་བུ་མོའི་དྭངས་རྩེ་ཡིན།
རྗེ་སེང་ཆེན་རྒྱལ་པོའི་གསང་གྲོགས་ཡིན
འདན་ལྷ་སྲས་འབུམ་མེའི་སྙིང་གྲོགས་ཡིན
འཇང་སྲས་ཆུང་གཡུ་ལྷའི་གཏན་གྲོགས་ཡིན
མ་མཁའ་འགྲོའི་ལུང་བསྟན་བརྡ་མཛོད་ཡིན
ང་ནེའུ་ཆུང་གཡུ་ཡི་སྒྲོལ་མ་ཡིན
གླུ་འདི་ཡི་གླུ་ངོ་མ་ཤེས་ན
ནེའུ་ཆུང་ཆུང་ཅོག་ཀ་དྲུག་འགྱུར་ཟེར
སྒྲ་ཐོས་ཚད་ཐར་བའི་ས་བོན་འདེབས
ངག་འགུགས་ཚད་ལོངས་སྤྱོད་རྩ་མདུད་གྲོལ
དུས་དེ་རིང་བཀྲ་ཤིས་ཉི་མ་ལ་
དགོང་ཨ་སྔོན་དབྱིངས་ལ་སྐར་མ་བཟ
160



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུའི་སྐོར།
ས་དོག་མོའི་རྒྱན་ལ་རྩི་བཅུད་རྒྱས
བོད་མགོ་ནག་མི་ལ་བདེ་སྐྱིད་འབྱུང༔
བཀྲ་ཤིས་པའི་དུས་བཟང་ངོ་སོ་བསྟོད
བསང་གསེར་སྐྱེམས་བདུད་རྩིའི་ལྷ་སྲུང་བརྔན༔
ཀི་ཆ་བསོ་སྒྲ་ཡིས་སྲུང་མ་བསྐུལ
བདུད་ལྷ་མིན་ཕམ་པའི་ཧཱུྃ་གླུ་གྱེརཿ
ལྷ་དཀར་ཕྱོགས་རྒྱལ་བའི་རྒྱལ་རྔ་བརྡུང
གླིང་སེང་ཆེན་ལྷ་ཡི་ཉི་མ་དང
འདན་ལྷ་སྲས་གཡུ་འོད་འབུམ་མེ་དང༔
མགོན་གསང་བདག་དངོས་སྤྲུལ་གཡུ་ལྷ་རྗེ༔
ཐུགས་བརྩེ་བའི་གསོན་དང་རྒྱལ་བློན་རྣམས༔
ཚེ་ཕྱི་མའི་སྐྱབས་གནས་ཞུ་ས་ལ
རྗེ་འགྲོ་མགོན་དཔལ་ལྡན་བླ་མ་རྣམསཿ
ཁོང་གསེར་རི་གྲལ་ལ་བསྒྲིག་འདྲ་རེད
གསོན་ད་གང་སྐྱིད་སྡུག་ཞུ་ས་ནི
གོང་དཔོན་པོ་རི་རྒྱལ་ལྷུན་པོ་དེ༔
དགོངས་ཉི་མ་དཀར་གསལ་ཤར་འདྲ་རེད
དགྲ་ནག་པོའི་གདོང་གི་བཀའ་བློན་ལཿ
གླིང་དཔའ་ཐུལ་སྟག་མོའི་གདོང་གྲལ་དེ༔
161



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
མདའ་མཚར་སྟོང་ཤུབ་ནས་ཕུད་འདྲ་རེད
གླིང་ལྷ་སྲས་དར་དཀར་གཞི་མ་ལཿ
མ་མཁའ་འགྲོ་དྭངས་སྨན་བརྒྱད་ཅུ་དེ
བྱ་རྨ་བྱའི་སྒྲོ་གུར་ཕུབ་འདྲ་རེད།
ཡུལ་མངའ་འབངས་ལྷ་སྡེ་ཁྲ་མོ་འདི
ཞིང་ཆུ་མའི་འབྲས་དཀར་སྐྱེ་འདྲ་རེད
ས་འདི་སྐྱིད་ཕན་ན་ཡང་སྐྱིད་མེད
སེམས་འདི་སྤྲོ་ཕན་ན་ཡང་སྤྲོ་མེད
དུས་དེ་རང་སྐྱིད་ཀྱིས་མགོ་མ་ལཿ
རྗེ་རིགས་གསུམ་པདྨའི་ཕྲིན་ལས་མཆོག
མགོན་སེང་ཆེན་ནོར་བུ་དགྲ་འདུལ་དང༔
ལྷ་འཇམ་དབྱངས་སེར་པོའི་རྒྱུ་འཕྲུལ་གརཿ
སྐྱབས་གཅིག་ཆོག་ཡིད་བཞིན་ནོར་བུ་མཆོག༔
ལས་སྨོན་ལམ་དུས་བབས་བདུད་སྡེའི་གཤེད༔
ཆོས་རྒྱལ་བསྟན་དར་ཞིང་རྒྱས་པའི་གཉེན
འདན་ལྷ་སྲས་གཡུ་འོད་འབུམ་མེ་དང༔
སྐྱབས་མཚོ་སྐྱེས་བླ་མའི་ཐུགས་ཀྱི་སྲས
དུས་སྙིགས་མའི་རྒུད་སེལ་འགྲོ་བའི་མགོན༔
ལྷ་དབང་ཆེན་རྟ་མགྲིན་མི་ཡི་ཟོལ
162



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུའི་སྐོར།
འཇང་ལྷ་སྲས་གཡུ་ལྷ་རིན་པོ་ཆེ
ཁྱེད་རྒྱལ་བློན་ཐུགས་ཡིད་གཅིག་འདྲེས་ངང༔
ད་དབང་གི་མཛད་པ་དུས་ལ་བབས༔
མ་སྲིད་ཞིའི་འཇིགས་སྐྱོབ་སྒྲོལ་མ་དང
དོན་དབྱེར་མེད་ནེའུ་ཆུང་གཡུ་སྒྲོལ་
གླིང་དཀར་པོའི་དཔའ་བཏུལ་དགྱེས་སྡེ་ལཿ
གོང་མ་ལྷ་ཡི་བསྐོས་བཞག་ཡིན
ཟླ་འདི་ཡི་དམར་ཕྱོགས་ཉེར་ལྔ་ལ
སྔོན་རྒྱལ་དབང་མཚོ་སྐྱེས་བླ་མ་དང
མ་རྒྱལ་ཡུམ་ཡེ་ཤེས་མཚོ་རྒྱལ་གྱི
གསུང་རིན་ཆེན་ཟབ་པ་སྐོར་ལྔ་དེ།
ཕ་ཨོ་རྒྱན་བླ་མའི་ཐུགས་བཅུད་ཡིན
མ་མཁའ་འགྲོ་འབུམ་གྱི་སྙིང་ཁྲག་ཡིན
དོན་གྲོལ་བ་བཞི་ལྡན་ཁྱད་ཆོས་མངའ
དུས་སྙིགས་མའི་རྒུད་སེལ་ནོར་བུའི་དབྱིག
གཏེར་འདོན་པའི་དུས་དེ་ད་ལྟ་ཡིན
གཏེར་འདོན་པའི་ལྡེ་མིག་ང་རང་ཡིན༔
ངས་ལག་གི་མཐིང་ཤོག་གསེར་བྲིས་འདིར
བརྡ་ཡིག་འབྲུ་བཅུ་གསུམ་ཤར་བ་འདི༔
163



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཀླུ་དུང་སྐྱོང་འབུམ་པའི་སྤྱད་པ་ཡིན
རྗེ་རྣམ་གསུམ་དགྱེས་པ་བསྐང་ཕྱིར་འབུལ
ཐུགས་བཞེད་དོན་འགྲུབ་པའི་རྟེན་འབྲེལ་ཡིན
ལུང་ཁ་བྱང་འདི་བཞིན་གཏེར་བཏོན་ན༔
མགོན་རྣམ་གསུམ་ཐུགས་ཀྱི་བཞེད་དོན་འགྲུབ༔
དོན་མཛད་ཕྲིན་ནམ་མཁའི་མཁའ་དང་མཉམ
བསྟན་འགྲོ་བའི་དོན་ཆེན་ལྷུན་གྱིས་གྲུབ་
ལས་འབྲེལ་ཚད་མཁའ་སྤྱོད་ཞིང་དུ་འདྲེན
གླུ་གསན་ན་སྙན་གྱི་དབང་པོར་བཞེས
མ་གསན་གླུ་ལ་འགྲེལ་བ་མེད
གླིང་རྒྱལ་བློན་ཐུགས་ལ་དེ་ལྟར་ཞོག
ཅེས་གསུངས་ནས་ནེའུ་ཆུང་གཡུ་ཡི་སྒྲོལ་མའི་གུས་ཕྱག་ལན་གསུམ་
འཚལ་ཏེ དར་དཀར་པོ་དྲི་མེད་ཡུག་གསུམ་དང་རིན་པོ་ཆེ་པདྨ་རཱ་གའི་ཕྲེང་
བ་གསུམ་འདོད་འབྱུང་དབང་གི་ནོར་བུ་གསུམ་དང་རིན་པོ་ཆེ་གཏེར་གྱི་ཁ་
བྱང་རྣམས་འབུལ་ཚེ༔ འཇང་སྲས་གཡུ་ལྷ་ཐོག་འགྱུར་རིན་པོ་ཆེ་གདན་ལས་
བཞེངས་ཏེ་ཞལ་འཛུམ་མཛེས་པའི་ལང་ཚོ་ངོམ་བཞིན་དུ་གླུ་འདི་འདྲ་བ་ཞིག་
བླངས་སོ
གླུ་ཨ་ལ་གླུ་ཡི་ལེན་ལུགས་རེད
གླུ་ཨ་ལ་ཕན་བདེའི་རྒྱལ་རྔ་ཡིན
164



དཔལ་ཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུའི་སྐོར།
ཆོས་རྒྱལ་བསྟན་རིན་ཆེན་དར་བའི་གླུ
མ་ཐ་ལ་ཌཱཀྐིའི་བརྡ་གླུ་ཡིན
ངག་གསང་ཆེན་བརྡ་སྒོ་འབྱེད་པའི་ངག
གླུ་ཨ་ལ་སྣང་བ་ཐབས་ཀྱིས་གླུ
མ་ཐ་ལ་སྟོང་པ་ཤེས་རབ་གླུ
དོན་སྣང་སྟོང་ཟུང་འཇུག་གླུ་འདི་ལེན
གནས་ཕྱི་གཙུག་བདེ་ཆེན་འཁོར་ལོ་ན
ལྷ་ཨོ་རྒྱན་མཚོ་སྐྱེས་བླ་མ་མཁྱེན།
གནས་མགྲིན་པ་ལོངས་སྤྱོད་འཁོར་ལོ་ན
མ་རྒྱལ་ཡུམ་ཡེ་ཤེས་མཚོ་རྒྱལ་མཁྱེན
གནས་སྙིང་ཀ་ཆོས་ཀྱི་འཁོར་ལོ་ན
དཔལ་དབང་ཆེན་རྟ་ཕག་ཡབ་ཡུམ་མཁྱེན
ས་འདི་འདྲའི་ས་ངོ་མ་ཤེས་ན
མ་མཁའ་འགྲོ་སྤྲིན་བཞིན་འདུ་བའི་གནས
སྐྱིད་ལྷ་ཐང་པདྨའི་དགའ་ཚལ་རེད
མི་ང་འདྲའི་ང་ངོ་མ་ཤེས་ན།
འཇང་ཡུལ་ཞེ་ཐང་ཁྲ་མོ་ནས
བར་གླིང་སྟོབས་ཆེན་ལྔ་འཛོམས་ལ
ཨ་ཐོག་གཟི་ཁྲིའི་ནང་བཅུད་དེ
165



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ལྷ་ཨོ་རྒྱན་པདྨའི་ཐུགས་ཀྱི་སྲས
མགོན་གསང་བའི་བདག་པོའི་རྣམ་སྤྲུལ་ལཿ
འཇང་སྲས་ཆུང་གཡུ་ལྷ་ཐོག་འགྱུར་ཟེརཿ
གླུ་འདི་ཡི་གླུ་ངོ་མ་ཤེས་ན།
འཇང་གཡུ་ལྷའི་བདེ་སྟོང་སྤྲོ་གླུ་ཟེར
ལྷ་ཨོ་རྒྱན་གྲུབ་པའི་དབང་པོ་དེས
རང་སེམས་སངས་རྒྱས་རང་ངོ་སྤྲད༔
གཞི་སྤྲོས་བྲལ་དོན་གྱི་རྣལ་འབྱོར་ཡིན༔
རྒྱ་གར་མེ་ཏོག་ཨུ་དམ་དང༔
བལ་པོའི་ཡུལ་གྱི་གུར་ཀུམ་དང
ཤང་ཤང་ཡུལ་གྱི་ཙནྡན་གསུམ
སྐྱེ་ལུགས་འཁྲུངས་ཡུལ་མི་གཅིག་སྟེ
འཛོམས་ས་ལྷ་ཁང་ཁྲ་མོའི་ནང
ལྷ་ཇོ་བོ་བྱིན་རླབས་ཆེ་ཞོར་རེ
གཡའ་ཆུ་གངས་ཆུ་རྫ་ཆུ་གསུམ
འབབ་ས་ལ་ལུང་མི་གཅིག་སྟེ།
ཐིམས་ས་རྒྱ་མཚོ་སྔོན་མོ་རེད
ཀླུ་རྒྱལ་ལོངས་སྤྱོད་ཆེ་ཞོར་རེད
ཉ་གསེར་མིག་འཁོར་བའི་རྟེན་འབྲེལ་ཡོད
166



ཏ
དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུའི་སྐོར།
སེང་ཆེན་འདན་སྲས་གཡུ་ལྷ་གསུམ
དང་པོ་འཁྲུངས་ས་མི་གཅིག་སྟེ
འཛོམས་ས་གླིང་དཀར་ཁྲ་མོ་རེད
ལས་སྨོན་ལམ་རྟེན་འབྲེལ་བཟང་པོའི་མཐུསཿ
གླིང་སེང་ཆེན་དབང་ཐང་ཆེ་ཞོར་རེད
དེང་གསོན་དང་འདིར་བཞུགས་དཔའ་ཐུལ་དང
མ་དུང་སྨན་དཔའ་མོ་སྡེ་ལྔ་དང
དགོས་ནེའུ་ཆུང་གཡུ་ཡི་སྒྲོལ་མས་གསོན༔
གནས་འོག་མིན་རྨ་རྒྱལ་སྤོམ་ར་དང༔
ཤར་གསེར་རི་ཙ་རི་གཉིས་པ་དང་
བྱང་བདེ་མཆོག་གཉན་པོ་གཡུ་རྩེ་ཡི
བྲག་དཀར་པོ་ནོར་བུའི་བ་གམ་དུ༔
མགོན་ཨོ་རྒྱན་ཡབ་ཡུམ་ཐུགས་ཀྱི་བཅུད༔
དུས་སྙིགས་མའི་རྒུད་སེལ་ཡིད་བཞིན་ནོར
རྫས་རིན་ཆེན་སྒྲོམ་བུའི་བཅུད་དུ་གདའ
ཆོས་ནང་རྒྱུད་ཡོ་ག་རྣམ་གསུམ་གྱི༔
དོན་ཟབ་བཅུད་གླེགས་བམ་བཅུ་གསུམ་དེ
དུས་རྟེན་འབྲེལ་མ་ནོར་གནད་དང་ལྡན༔
ཚུར་ཇི་བཞིན་ཕབ་པའི་རྟེན་འབྲེལ་འགྲིགས
167



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
སྲིད་ཁམས་གསུམ་འདྲེན་པའི་འགྲོ་དོན་ཡོད༔
ལྷ་ཨོ་རྒྱན་པདྨའི་ཐུགས་བཞེད་རེད
མགོན་སེང་ཆེན་རྒྱལ་པོའི་བྱིན་རླབས་རེད
འདན་ལྷ་སྲས་འབུམ་མེའི་ཐུགས་རྗེ་རེདཿ
གྲོགས་ནེའུ་ཆུང་ལྷ་མོའི་བཀའ་དྲིན་རེད
ད་དགའ་འོ་སྐྱིད་དོ་ལྷ་མི་རྣམས
བཀྲ་ཤིས་པའི་དགེ་མཚན་ངོ་སོ་བསྟོད
ཨེ་ཨ་ཏི་མི་བུ་ལྷ་རྒྱལ་ལོ༔
གླུ་གསན་ན་སྙན་གྱི་མཆོད་པ་བཞེས
མ་གསན་གླུ་ལ་འགྲེལ་བ་ཞུ
ཁྱེད་འདིར་ཚོགས་ཐུགས་ལ་དེ་ལྟར་ཞོག
གླུ་ཨ་ལ་གླུ་ཡི་ལེན་ལུགས་རེད
མ་ཐ་ལ་ངག་གི་འགུགས་ལུགས་རེད
གླུ་ཨ་ལ་ཀ་དག་ཁྲག་ཆོད་གླུ
མ་ཐ་ལ་ལྷུན་གྲུབ་ཐོད་རྒལ་ངག
དོན་ཀ་དག་ལྷུན་གྲུབ་ཟུང་འཇུག་གླུ
ཐོས་ཚད་ཀྱི་རིག་ངོ་མཐོང་གྱུར་ཅིག
གནས་ཟ་བྱེད་སྲིན་གླིང་དཔལ་རི་ན༔
ཕ་ཨོ་རྒྱན་རཀྵ་ཐོད་ཕྲེང་རྩལ༔
168



ཏ
དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུའི་སྐོར།
མ་མཁའ་འགྲོ་མཐིང་འོད་འབར་མ་མཁྱེན
མཆོག་ཐུན་མོང་གཉིས་ཀྱི་དངོས་གྲུབ་རྩོལ༔
ཚེ་ད་གང་སྐྱོབ་པའི་དཔོན་པོ་དང
ཚེ་ཕྱི་མ་འདྲེན་པའི་བླ་མ་སྟེ།
རྗེ་སེང་ཆེན་ནོར་བུ་དགྲ་འདུལ་མཁྱེན
ཚེ་འདི་ཕྱི་ཀུན་ཏུ་ཐུགས་རྗེས་ཟུངས
ས་འདི་འདྲའི་ས་ངོ་མ་ཤེས་ན
འཇང་ཡུལ་ཞེ་ཐང་ཁྲ་མོ་ནས
སྤང་ལ་མེ་ཏོག་འཇའ་ཚོན་ཤརཿ
བུང་བའི་དྲུག་འགྱུར་རྒྱག་པའི་གནས
བྱ་ཁུ་བྱུག་གསུང་སྙན་གྲགས་པའི་སཿ
བྱིའུ་འཇོལ་མོའི་གྲེ་འགྱུར་འགུགས་པའི་ས
དབྱར་ཟླ་གསུམ་གཡུ་ཡི་སྤང་ལྗོངས་ལ
རྩི་བཅུད་ལྡན་མེ་ཏོག་འཁྲུང་པའི་
དགུན་ཟླ་གསུམ་ཉི་འོད་དྲོ་བའི་སཿ
རླུང་སིལ་མའི་ཆོས་སྒྲ་སྒྲོགས་པའི་གནས
དྲི་ཞིམ་པོའི་བསུང་ངད་འཐུལ་བའི་ས
ཉམས་དགའ་བ་མཁའ་སྤྱོད་དག་པའི་ཞིང
འཇང་བཀྲ་ཤིས་ཉི་མ་ལྷ་ཐང་རེད
169



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ཕོ་ང་འདྲའི་ང་ངོ་མ་ཤེས་ན༔
ས་བདེ་ལྡན་འཇང་ཡུལ་སྨུག་ཐང་ནས
བར་གླིང་སྟོབས་ཆེན་ལྔ་འཛོམས་ནས
འཇང་གཡུ་རི་ལྷ་ལུང་ཡང་གོང་ནས
ཡ་ཐོག་གཟི་ཁྲིའི་ནང་བཅུད་ལ་
མགོན་ཨོ་རྒྱན་པདྨའི་ཐུགས་ཀྱི་སྲས
དཔལ་གསང་བའི་བདག་པོའི་རྣམ་སྤྲུལ་ལཿ
དུས་སྙིགས་མའི་རྒུད་པ་གསོ་བའི་གཉེན
འཇང་སྲས་ཆུང་གཡུ་ལྷ་ཐོག་འགྱུར་ཡིན
ང་གཡུ་ལྷ་ལྷ་ཡི་གཙོ་བོ་འདྲ
ལྷ་ཆེན་ཚངས་པའི་ཐུགས་སྲས་ཡིན
མགོན་གེ་སར་རྒྱལ་པོའི་བཀའ་བློན་ཡིན
གླིང་དཔའ་ཐུལ་བརྒྱད་ཅུའི་ཡང་རྩེ་ཡིན
ཆོས་སངས་རྒྱས་བསྟན་པ་སྲུང་མི་ཡིན
བདུད་ནག་ཕྱོགས་འདུལ་བའི་གཤེད་མ་ཡིན
གླུ་འདི་ཡི་གླུ་ངོ་མ་ཤེས་ན༔
སྒྲ་ཐོས་གྲོལ་རང་བྱུང་རྡོ་རྗེའི་ངག
འཇང་གཡུ་ལྷའི་ཁུ་བྱུག་དྲུག་འགྱུར་ཡིན༔
ཡ་དེ་ནས་གསོན་དང་འདིར་ཚོགས་རྣམས
170



དཔལ་ཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུའི་སྐོར།
སྔོན་འཇང་སྡེ་དར་ཞིང་རྒྱས་པའི་དུས
ལྷོ་འཛམ་གླིང་ཡུལ་དུ་གྲགས་སྙན་ཐོབ
དུས་ད་ལྟ་བཤད་ན་ཡི་རེ་མུག
སྔོན་ལས་སྐྱེན་གྱིས་བྱ་ཐབས་བྲལ
མཚོ་ལྗང་ལོ་དར་ཞིང་རྒྱས་པའི་དུས
ཉ་གསེར་མིག་འཁོར་ས་མཚོ་ལ་བྱས་
དུས་ད་ལྟ་རྒྱ་མཚོའི་ནང་གནས་རུངཿ
མཚོ་ལྗང་ལོའི་བཀའ་དྲིན་བརྗེད་མེད་རེད
ཤིང་ཤུག་ལོའི་གཡུ་མདོག་དགའ་ཚལ་དུ
བྱ་ཁུ་ལོ་འཁོར་ས་ཤིང་ལ་བྱས་
དུས་ད་ལྟ་མོན་གྱི་ཡུལ་གནས་རུང
ཤིང་ཤུག་ལོའི་བཀའ་དྲིན་བརྗེད་མེད་རེད
འཇང་ཡུལ་གྲུ་དར་ཞིང་རྒྱས་པའི་དུས
ང་གཡུ་ལྷ་གནས་ས་འཇང་ལ་བྱས
དུས་ད་ལྟ་མདོ་ཁམས་ཡུལ་གནས་ཀྱང
འཇང་གནས་ཡུལ་ཡིད་ཀྱིས་བརྗེད་མེད་རེད
ས་འཛིན་མར་དབྱར་དགུན་རེས་མོས་རེད
ཡོངས་འགྲོ་བ་སྐྱིད་སྡུག་རེས་མོས་རེད
འཇང་སྡེ་ཡུལ་དར་རྒུད་རེད་མོས་རེད
171



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
སྔར་དང་མའི་གནས་ཁང་མི་རྒྱུ་གཉིས
ཤུལ་ཙམ་ལས་མེད་རུང་བག་ཆགས་མཐུས
ཡུལ་འདི་ཡི་ལོ་རྒྱུས་ཅུང་ཟད་བརྗོད༔
འཇང་བཀྲ་ཤིས་ནོར་བུའི་དགའ་འཁྱིལ་ཐང
ང་འཇང་སྲས་གཡུ་ལྷའི་ནོར་བ་ཡོད
འབྲི་ཐུལ་མ་ཁྲི་ཕྱེད་སྟོང་ལྔ་ཡོད
འཇང་བཀྲ་ཤིས་རྩ་ར་གོང་མ་ན
ང་གཡུ་ལྷ་དཔའ་བོའི་མཛོ་བ་ཡོད༔
མཛོ་ཁྱུང་དཀར་སྟོང་བདུན་བརྒྱད་ཅུ་ཡོད
འཇང་བཀྲ་ཤིས་རྩ་ར་བར་མ་ན
ང་འཇང་སྲས་གཡུ་ལྷའི་ལུག་བ་ཡོད༔
ལུག་གཡང་དཀར་ཁྲི་ཚོ་བཅོ་བརྒྱད་ཡོད
འཇང་བཀྲ་ཤིས་རྩ་ར་འགབ་མ་ན
ང་འཇང་སྲས་གཡུ་ལྷའི་རྟ་བ་ཡོད༔
རྟ་འདོ་ཕྲུག་སྟོང་གསུམ་ལྔ་བརྒྱ་ཡོད
འཇང་གསེར་ལྡན་འཁོར་ལོའི་ཐང་ཆེན་
ང་འཇང་སྲས་གཡུ་ལྷའི་དྲེལ་བ་ཡོད༔
དྲེལ་སྨུག་ཆུང་སྟོང་དང་ལྔ་བརྒྱ་ཡོད
འཇང་བཀྲ་ཤིས་ཁྲི་དཀར་ཐང་ཆེན་དུ༔
172



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུའི་སྐོར།
ང་འཇང་སྲས་གཡུ་ལྷའི་ནོར་ཡན་ཡོད
གནག་ཕྱུགས་ཟོག་ཁྲི་ཚོ་སུམ་ཅུ་ཡོད༔
འཇང་ཨ་ཆེན་མེ་ལོང་ཐང་ཆེན་ཡོད༔
ང་གཡུ་ལྷ་དཔའ་བོའི་ནང་སྡེ་ཡོད༔
འབྲོག་སྦྲ་ནག་ཁྲི་སྐོར་བཅོ་བརྒྱད་ཡོད
འཇང་དུང་དཀར་བཀྲ་ཤིས་ཡར་ལྡན་ན
ང་གཡུ་ལྷ་དཔའ་བོའི་རོང་སྡེ་ཡོད།
རོང་སྡེ་ཚན་ཁྲི་ཚོ་སུམ་ཅུ་ཡོད
སྟོད་གླིང་སྟག་མོའི་འཛུམ་གྲལ་ན
དམག་འཕྲུ་སེར་ཅན་ལ་ཁྲི་ཚོ་བཅུ
རི་ཤོག་ཁྲ་མོའི་འབུམ་དཔོན་ལ
ལྕགས་ནག་དགུ་རྫོང་ནང་བཅུད་ན༔
འཇང་བློན་ཆེན་གུང་རྗེ་ཨ་བསྟན་ཡོད༔
བར་གླིང་སྟོང་གཡེལ་ལྔ་འཛོམ་ལ
དམག་འཕྲུ་དམར་ཅན་ལ་ཁྲི་ཚོ་བཅུ
ཤོག་ཆེན་པོ་དེ་ཡི་འབུམ་དཔོན་ལ
འཇང་མི་ཉག་ཆོས་ཀྱི་དབང་ཕྱུག་ཡོད
སྨད་གླིང་སྤྱང་མོའི་མདུན་གྲལ་ན
དམག་གཡུ་འཕྲུ་ཅན་ལ་ཁྲི་ཙི་བཅུ
173



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ལས་ཤོག་ཆེན་མགོ་འཛིན་འབུམ་དཔོན་དུ
འཇང་ཁུ་བྱུག་གཡུ་རྒྱལ་དོན་འགྲུབ་ཡོད༔
འཇང་ཨ་དམ་ཡ་དམ་རྒྱལ་དམ་གསུམ
རུ་དཀར་ནག་ཁྲ་མོར་ཁྲི་ཚོ་རེ
རུ་དཔོན་གཡུ་འབྲུག་དགྲ་འདུལ་ཡིན
ཡུལ་ཟོ་དོར་ཨ་ཕྱི་ཆོས་སྒྲོན་དང
འཇང་དུང་བྲག་ལྷ་རི་བཙན་རྒྱལ་དང
གནམ་ཨ་གྲགས་གུང་རྗེ་སྲིད་རྒྱལ་ཡོད༔
མ་འོད་གསལ་ལྷ་ལས་ལུས་དེ་གཡུ་སྒྲོན་དང
ཤར་སྲིད་སྐྱོང་རྒོད་ལྕམ་དཀར་མོ་ཡོད
ལྷོ་གཡུ་མདོག་གསེར་གྱི་ཐོར་གཙུག་ཅན
ནུབ་དཀར་མོ་ཉི་ཟླའི་ཐོད་ཕྲེང་ཡོད
བྱང་དུང་བྱང་གཡུ་ཡི་གཙུག་ཕུད་ཡོད
འཇང་ཡུལ་གཞི་སྲུང་བའི་ཟོ་དོར་ཡོད
ཤར་ཨ་མྱེ་རྨ་ཆེན་སྤོམ་ར་དང༔
གནས་འོག་མིན་གཉན་པོ་གཡུ་རྩེ་རེད
ལྷོ་གསེར་ཡུལ་ཙ་རི་གཉིས་པ་དང
གསེར་མགོན་པོ་འབྲོང་རི་སྨུག་པོ་རེད
ནུབ་གཉན་ཆེན་ཐང་ལྷ་འབར་བ་རྩལ
174



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུའི་སྐོར།
བྱང་གཏེར་གནས་པདྨ་སྤུང་རི་སོགས
ང་འཇང་སྲས་སྒེར་གྱི་ཟོ་དོར་རེད
འཇང་མཐོང་སྨོན་བཀྲ་ཤིས་རྟགས་བརྒྱད་དང
ཡར་རྩེ་མོ་ལྷ་ལ་རྩ་བ་ཀླུ
དབུས་ལྟེ་བ་མི་འགྱུར་རྡོ་རྗེ་གདན༔
མཁར་གཡེར་ཆེན་གཡུ་འབྲུག་འགྱིང་རྫོང་རེད
མ་དྲོས་ཀླུ་ཡི་གཏེར་ཀླུང་ཡོད
སེར་བོ་གསེར་གྱི་སྒོ་མོ་ཡོད
སྔོན་མོ་གཡུ་ཡི་ལྡེ་མིག་ཡོད
དཀར་བོ་དུང་གི་སྒོ་སྟེ་ལྷགས་ཡོད
དམར་བོ་བྱུ་རིས་རབ་གསལ་ཡོད
གསེར་འཕྲུ་ཉི་མ་ཤར་འདྲ་ཡོད
དངུལ་འཕྲུ་ཟླ་བ་ཚེས་འདྲ་ཡོད
ཐུགས་ཁྲ་རླུང་དྲིལ་སིལ་ལེ་ཡོད
ལྷ་རྣམ་པར་རྒྱལ་བའི་ཁང་བཟང་འདྲ
རྒྱུ་རིན་ཆེན་མཛོད་གཤམ་བརྒྱ་རྩ་ཡོད༔
འཇང་མི་ནུབ་བཀྲ་ཤིས་དར་ཐང་དུ
དཔལ་གསང་སྔགས་ཐེག་ཆེན་དངོས་གྲུབ་གླིང
ལམ་བསླབ་གསུམ་རྒྱན་འཆང་དགེ་འདུན་སྡེ
175



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
འབུམ་གཅིག་དང་ཁྲི་གསུམ་སྟོང་ལྔ་ཡོད
ཆོས་འཆད་ཉན་བཤད་གྲྭ་བརྒྱ་རྩ་དང
ཐབས་བསྐྱེད་རིམ་སྒྲུབ་གྲྭ་བརྒྱ་རྩ་དང
གཞི་རྫོགས་ཆེན་སྒོམ་གྲྭ་བརྒྱ་རྩ་ཡོད༔
འཇང་བླ་མ་ཨོ་རྒྱན་ཆོས་དབང་ཡོད
སྐྱབས་འཇིགས་མེད་ནམ་མཁའ་རྡོ་རྗེ་ཡོད
མགོན་འདུལ་འཛིན་ཚུལ་ཁྲིམས་རྡོ་རྗེ་ཡོད
རྗེ་གྲུབ་དབང་ཆོས་དབྱིངས་རང་གྲོལ་ཡོད
སྔགས་ནང་རྒྱུད་སྡེ་གསུམ་བསྟན་པ་དར
ལས་འབྲེལ་ཚད་མཁའ་སྤྱོད་ཞིང་དུ་འདྲེན
རྟེན་གཙོ་བོ་ཤཱཀྱ་མུ་ནེ་དང
ཁོང་ཨོ་རྒྱན་དངོས་དང་ཁྱད་མེད་པའི
སྐུ་ཚབ་མཐོང་བ་རང་གྲོལ་སོགས༔
སྐུ་གསུང་ཐུགས་རྟེན་མཆོག་གྲངས་ལས་འདས༔
ངེད་འཇང་ཡུལ་སྨུག་པོའི་སྡེ་འདི་རུ༔
ཕོ་སྐྱེས་ཚད་རྡོ་རྗེ་དཔའ་བོའི་རིགས
མོ་སྐྱེས་ཚད་པདྨ་མཁའ་འགྲོའི་རིགས
ལས་བཟང་ངན་འབྲེལ་ཚད་མ་ལུས་པ
གནས་དྷུ་མ་ཐ་ལའི་ཞིང་དུ་བསྒྲོད
176



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུའི་སྐོར།
མ་འོངས་དུས་ཀྱི་ཁུག་སོ་ལ
བྱང་ཤམ་བྷ་ལ་ཡི་ཞིང་ཁམས་ནས
མགོན་རིགས་ལྡན་དྲག་པོ་འབྱོན་པའི་དུསཿ
ང་རིགས་ལྡན་རྡོ་རྗེ་རྣོན་པོ་ཡིས༔
དཔལ་གསང་སྔགས་དུས་ཀྱི་འཁོར་ལོ་དང༔
མཁའ་འགྲོ་དགོངས་པ་འདུས་པ་ཡི༔
ཆོས་ཟབ་བཅུད་འཁོར་ལོ་བསྐོར་བའི་གནས
མ་དབྱངས་ཅན་པདྨ་ཆོས་སྒྲོན་གྱིས
མཛོད་རིན་ཆེན་ལྡེ་མིག་སྟེར་བ་
འཇང་དབུས་ཚ་མཚོ་དཀར་མོའི་ནང
ཀླུ་དུང་སྐྱོང་མི་མགོན་དཀར་བོ་ཡིས༔
རྫས་རིན་ཆེན་དུང་སྒྲོམ་དཀར་བོ་སྤྱད
ཆོས་ཨ་ནུས་ཐབས་ཆེན་ནོར་བུའི་དབྱིག
འདྲེན་ནུས་ན་འབྲེལ་ཚད་མཁའ་སྤྱོད་ཁྲིད
མ་ནེའུ་ཆུང་གཡུ་ཡི་སྒྲོལ་མ་དང།
འཇང་ལྷ་སྐྱིད་སྒྲོལ་མའི་སྤྲུལ་བའི་གར
རིགས་སྔགས་སྐྱེས་གཏན་གྲོགས་ཏཱ་རེ་ཡིས༔
གཞི་དབང་མདོག་པདྨའི་རིས་ཅན་ཏེ
གནང་ནུས་ན་དབང་གི་སྒོ་བརྒྱ་འབྱེད
177



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ངས་མཛད་པ་ཕྲིན་ལས་ཕྱོགས་མཐར་རྒྱས
ཚུལ་དེ་ཚོ་མ་བརྗོད་ཐུགས་ལ་ཆོངས༔
དོན་དེ་ཚོ་མ་རྗེད་ཐུགས་དཔྱད་མཛོད༔
གླུ་གསན་ན་སྙན་གྱི་བུ་རམ་བཞེསཿ
མ་གསན་གླུ་ལ་འགྲེལ་བ་མེད།
ཁྱེད་འདིར་ཚོགས་ཐུགས་ལ་དེ་ལྟར་ཞོག
གླུ་ཨ་ལ་གླུ་ཡི་ལེན་ལུགས་རེདཿ
གླུ་ཨ་ལའི་སངས་རྒྱས་བསྟན་པ་དར
མ་ཐ་ལ་ངག་གི་འགུགས་ལུགས་རེད
མ་ཐ་ལའི་འགྲོ་ལ་བདེ་སྐྱིད་འབྱུང
གནས་སྤྱི་གཙུག་ཉི་ཟླའི་གདན་སྟེང་ན༔
སྐྱབས་མཚུངས་བྲལ་མཚོ་སྐྱེས་རྡོ་རྗེ་མཁྱེན
གནས་མགྲིན་པ་ལོངས་སྤྱོད་འཁོར་ལོ་ན
མ་དབང་མཛད་ཀུ་རུ་ཀུལླེ་མཁྱེན
གནས་སྙིང་ཀ་ཆོས་ཀྱི་འཁོར་ལོ་ན
མ་རྒྱལ་ཡུམ་རྡོ་རྗེ་ཕག་མོ་མཁྱེན
གནས་ཡུལ་ཆེན་ཉི་ཤུ་རྩ་བཞི་ནས
མ་གནས་གསུམ་དཔའ་བོ་མཁའ་འགྲོ་མཁྱེན
གསོལ་འདེབས་པའི་སེར་མོ་ང་ཉིད་དང
178



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུའི་སྐོར།
དུས་བྱང་ཆུབ་བར་དུ་འབྲལ་མེད་མཛོད
ས་འདི་འདྲའི་ས་ངོ་མ་ཤེས་ན
གླིང་བཀྲ་ཤིས་བདེ་སྐྱིད་ལྷ་ཐང་རེད
སྨན་ང་འདྲའི་ང་ངོ་མ་ཤེས་ན
ཕྱི་ཤ་ཁྲག་སྦུབས་སུ་མི་མོས་ཚུལ
ནང་རྒྱལ་ཡུམ་ཨཱརྱ་ཏཱ་རེ་ཡིན
གླིང་ཚོ་དྲུག་བུ་མོའི་འཁོར་རྟེན་ཡིན
རྗེ་སེང་ཆེན་རྒྱལ་བོའི་གསང་ཡུམ་ཡིན
མ་མཁའ་འགྲོའི་ལུང་བསྟན་བརྡ་མཛོད་ཡིན
ངོ་ཤེས་ན་རྒྱལ་ཡུམ་ཀུན་འདུས་ཡིན
གླུ་འདི་འདྲའི་གླུ་ངོ་མ་ཤེས་ན༔
ནེའུ་ཆུང་ཆུང་ཅོ་ག་དྲུག་འགྱུར་ཡིན༔
སྒྲ་ཐོས་ཚད་ཐར་བའི་ས་བོན་འདེབས
ངག་འགུགས་ཚད་ལོངས་སྤྱོད་རྩ་མདུད་གྲོལ
ཡང་དེ་ནས་འདིར་འཚོགས་གླིང་རུའི་སྡེ
སྙན་དར་ལུང་དབང་པོའི་ལྷན་ནེར་གསོན༔
དུས་དེ་རིང་བཀྲ་ཤིས་ཉི་མ་འདིརཿ
མེ་གླང་ལོའི་ལོ་གསར་དུས་བཟང་ལ
དགོང་ཨ་སྔོན་དབྱིངས་ལ་སྐར་མ་བཟང
179



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
ས་དོགས་མོའི་རྒྱུན་ལ་རྩི་བཅུད་རྒྱས
བོད་མགོ་ནག་མི་ལ་བདེ་སྐྱིད་འབྱུངཿ
བཀྲ་ཤིས་པའི་དུས་བཟང་ངོ་སོ་བསྟོད
བསང་གསེར་སྐྱེམས་བདུད་རྩིའི་ལྷ་སྲུང་བརྔན
ཀི་བསོ་ཆ་སྒྲ་ཡིས་སྲུང་མ་བསྐུལ་
བདུད་ནག་ཕྱོགས་ཕམ་པའི་ཧཱུྃ་གླུ་གྱེརཿ
ལྷ་དཀར་ཕྱོགས་རྒྱལ་བའི་རྒྱལ་རྔ་བརླུང
ང་ནེའུ་ཆུང་གཡུ་ཡི་སྒྲོལ་མ་ལ་
ལྷ་པད་འབྱུང་ལྷག་པའི་མགོན་དེ་དངཿ
མ་སྲིད་ཞིའི་འཇིགས་སྐྱོབས་རྗེ་བཙུན་མའི
ཐུགས་དགྱེས་བརྩེའི་ཞལ་གྱི་དཀྱིལ་འཁོར་ངོམས
གསུང་བདེན་ཚིག་གྲུབ་པའི་ལུང་འདི་གནང
སྐྱིད་ཤར་སྒོའི་ཁྲིམས་སྒོའི་སྲུང་མ་དེ
ཀླུ་གཙུག་ན་རིན་ཆེན་མཆོད་གསོལ་བསྟེན
དུས་ནམ་ཡང་མི་འབྲལ་སྲུང་མཛད་པའི
དཔལ་སྔགས་བདག་རྒྱལ་མོ་གསོལ་མཆོད་གནད༔
ལྷོ་བྱང་གི་རཱ་ཛའི་འཇིགས་པ་དེ༔
དུས་མི་རིང་སེལ་བ་སྲུང་མའི་མཐུ༔
ལྷོ་སྐྱབས་གཅིག་རིག་འཛིན་རྒྱལ་པོ་དེའི
180



དཔལ་ཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་སྒྲུང་ཐོར་བུ་སྐུ་གསུམ་ཌཱཀྐིའི་ཐོལ་གླུའི་སྐོར།
འཀ་འཕ་ལམུའ་སྐར།
ཏི
ཐུགས་དགྱེས་བརྩེའི་བྱིན་རླབས་འགྱུར་བ་མེད
ལས་སྨོན་ལམ་འབྲེལ་བའི་གནད་དེ་ལ
ཡིད་ཐེ་ཚོམ་མེད་པར་ཞུ་བཅོལ་གནང
ཤར་དུང་ཨན་ལྷ་བྱུང་ཀུན་གསལ་དེར
འགྲོ་མཁས་ན་ཀུན་དགའི་གསོས་འགྲོ་ཐང
དེ་འོན་ཀྱང་སྐྱབས་རྗེ་ཕྲིན་ལས་གླིང
གསོལ་འདེབས་པའི་སྙིང་པོ་འབུམ་འབུང་ན
ཚེ་ཉི་ཤར་འདི་ཡན་གསལ་ནས་འོང
ཚེ་སྟེར་བའི་ལྷ་རྗེ་དམ་པ་མཆོག༔
སྔོན་ལྟར་དུ་ནད་ཀྱི་གཉེན་པོར་བསྟེན
དེང་འདི་ལྟར་ངེས་མེད་བདེ་སྡུག་ཀུན༔
དོན་བདེན་མེད་སྒྱུ་མའི་རྩལ་སྦྱོང་གནད༔
གཞི་འོད་གསལ་རིག་པའི་རང་ངོ་སྐྱོངས
ནད་ཉེར་ལེན་མཚན་མ་དབྱིངས་སུ་བོར
ཡིད་རེ་དོགས་དགག་བསྒྲུབ་རྩད་ནས་ཆོད
ངེད་རྩ་གསུམ་སྲུང་མའི་བྱིན་མཐུ་མྱུར
ཡིད་མ་ཕམ་ཐེ་ཚོམ་ལེགས་སྤོངས་དང
ཡུན་མི་རིང་བདེ་དགེའི་ཉི་མ་འཆརཿ
རྐྱེན་བྱད་ཕུར་ཆོད་གཏོང་གང་མཆིས་ཀྱང
181



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
སྐྱབས་མཆོག་གསུམ་བླ་མས་སེལ་ངེས་ཡིན
གཉིས་གསུམ་ལ་དུང་ཟླའི་རྒྱལ་མོ་ངོམས
མ་ཌཱཀྐིའི་ཚོགས་མཆོད་གནད་དུ་ཟུངས
དོན་འཕྲུལ་གྱི་རི་མོ་ཅི་ཤར་ཡང
བློ་གཏད་ས་ལྷག་ལྷ་བླ་མར་བཅོལ
ཡིད་ཅི་ཤར་རེ་ལྟོས་ལེགས་བཅོལ་ན
དོན་འཕྲལ་གྱི་ཉེས་ཚོགས་དབྱིངས་སུ་ཞི༔
ཆོས་ཟབ་གཏེར་མཛོད་ཀྱི་སྒོ་མོ་ཕྱེསཿ
ཆོས་བདག་དང་གཟུངས་མ་བུ་སློབ་ཀུན
ཐུགས་དམ་ཚིག་འབྲལ་མི་ཕོད་པའི་ངང༔
ཚོགས་མཆོད་པ་གྲངས་ལྡན་དུས་ཀུན་འགྲུབ༔
དོན་གོའམ་ལྷ་སྨན་ནེའུ་ཆུང་མ
གླུ་གསན་ནམ་མཁའ་འགྲོའི་རྗེ་མོ་ཞེས
བརྡ་རང་བྱུང་རྡོ་རྗེའི་ཚིག་འདི་གནང
དུས་ད་ལོ་བཀྲ་ཤིས་ལྷ་ཡི་དུས
དོན་འགྲུབ་པ་རྩ་གསུམ་སྲུང་མའི་མཐུ
གླུ་གོ་ན་སྙན་གྱི་བུ་གར་ཆོངས༔
མ་གསན་གླུ་ལ་འགྲེལ་བ་ཞུ
ཁྱེད་འདིར་འཚོགས་ཐུགས་ལ་དེ་ལྟར་ཞོག
182



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་འཁྲབ་གཞུང་གི་བཀྲ་ཤིས་སྨོན་ཚིག་སྐོར།
འཁྲབ་གཞུང་གི་བཀྲ་ཤིས་སྨོན་ཚིག
བཀྲ་ཤིས་ཀུན་གྱི་བཀྲ་ཤིས། །
བཀྲ་ཤིས་དཔལ་གྱི་རོལ་མོས། །
བཀྲ་ཤིས་ས་གསུམ་ཁྱབ་ཅིང་། །
བཀྲ་ཤིས་སྣང་བ་རྒྱས་ཤོག །
ཆོས་དབྱིངས་སྤྲོས་བྲལ་མཁའ་ལ། །
འོད་གསལ་རྟ་བདུན་འོད་ཀྱིས། །
མ་རིག་མུན་ཁམས་སངས་བའི། །
མཚོ་སྐྱེས་བླ་མའི་བཀྲ་ཤིས། །
རིག་གསུམ་པད་མའི་འཕྲིན་ལས། །
དབང་ཆེན་འཛུམ་པའི་ཞལ་བཟང་། །
ནག་ཕྱོགས་བདུད་སྡེའི་གཤེད་པོ། །
སེང་ཆེན་རྒྱལ་པོའི་བཀྲ་ཤིས། །
183



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
མཚན་དཔེའི་ལང་ཚོ་རབ་མཛེས། །
བདེ་སྟོང་དགའ་བཞིའི་དཔལ་སྟེར། །
སྒྱུ་ལུས་དྭངས་མར་སྨིན་མཛད། །
དུང་སྨན་ཚོགས་ཀྱི་བཀྲ་ཤིས། །
བདུད་བཞིའི་གཡུལ་ལས་རྒྱལ་བའི། །
ཤེས་རབ་རལ་གྲི་མདའ་གཞུས། །
ལྟ་ལོག་བདུད་སྡེ་ཕམ་མཛད། །
དཔའ་བརྟུལ་རྒྱ་མཚོའི་བཀྲ་ཤིས། །
འབྲེལ་ཚད་རིག་འཛིན་སར་འགོད། །
གྲུབ་ཆེན་བརྒྱད་ཅུའི་ཚོགས་དང༌། །
གདུལ་དཀའ་ཚར་གཅོད་མཛད་པའི། །
དགྲ་བླ་ཝེར་མའི་བཀྲ་ཤིས། །
གདུལ་དཀའ་རྒྱུད་ལྔའི་འགྲོ་བར། །
འདུལ་བྱེད་ཤེས་རབ་མཚོན་གདབ། །
བཏུལ་འབྲལ་ཡེ་ཤེས་ལྔ་རྙེད། །
དམ་ཅན་སྲུང་མའི་བཀྲ་ཤིས། །
184



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་འཁྲབ་གཞུང་གི་བཀྲ་ཤིས་སྨོན་ཚིག་སྐོར།
ལྟ་བ་ཀ་དག་གཉུག་མ། །
སྒོམ་པ་གཉིས་སྣང་རྟོག་བྲལ། །
སྤྱོད་པ་གདེང་བཞིའི་མཐར་སོན། །
འབྲས་བུ་ལྷུན་གྲུབ་བཀྲ་ཤིས། །
ཡངས་པའི་ཐ་གྲུ་ཀུན་ཏུ། །
སྙིགས་མའི་རྒུད་མུན་ཞི་ཞིང་། །
རྒྱལ་བསྟན་དྲི་མེད་འོད་ཀྱིས། །
ཕྱོགས་དུས་ཀུན་ཏུ་ཁྱབ་ཤོག །
བསྟན་འཛིན་སྐྱེས་བུའི་ཚོགས་ཀུན།
ཞབས་པད་བསྐལ་བརྒྱར་བརྟན་ཅིང་། །
ཐུགས་ཀྱི་བཞེད་དོན་མ་ལུས། །
ཡོངས་སུ་གྲུབ་པའི་བཀྲ་ཤིས། །
བསླབ་གསུམ་རྒྱན་དུ་འཆང་བའི། །
དགེ་འདུན་འདུས་པ་རྒྱ་མཚོའི། །
མི་ནུབ་བཤད་སྒྲུབ་རྒྱལ་མཚན། །
སྲིད་མཐའི་བར་དུ་སྒྲེངས་ཤོག །
185



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
འདིར་འདུས་སྐལ་བཟང་ཕོ་མོས། ། །
དོན་གཉིས་གང་བརྩམ་ལེགས་འགྲུབ། །
མཁའ་སྤྱོད་དག་པའི་ཞིང་དུ། །
ཚོམ་བུ་གཅིག་ཏུ་འཁོད་ཤོག །
མ་ལུས་མཁའ་མཉམ་འགྲོ་བ། །
ཕྱམ་གཅིག་རྫོགས་སངས་རྒྱས་ཏེ། །
ཁམས་གསུམ་འཁོར་བ་སྟོང་བའི། །
སྨོན་འབྲས་མྱུར་དུ་འགྲུབ་ཤོག།
ལྷ་རྒྱལ་ལོ་ཞེས་པའི་བཀྲ་ཤིས་སྨོན་ཚིག་འདི་སྙན་ལུང་དགོན་གྱིས་སེང་ཆེན་རྣམ་ཐར་འཁྲབ་ཚེ།
འཇང་སྲས་རོལ་གར་རྡོ་གྲུབ་ཀློང་ཡངས་མཆོག་དང་། ནེའུ་ཆུང་སྤྲུལ་བསྒྱུར་ཏཱ་རེ་ལྷ་མོ་སོགས་ཀྱིས་
ཐུགས་ཀྱི་དགྱེས་སྐོང་དུ། ནམ་སྤྲུལ་མིང་འཛིན་འཇིགས་མེད་པས་རྟེན་འབྲེལ་སྨོན་ཚིག་ཏུ་བརྗོད་པ་
ཕྱོགས་དུས་ཀུན་ཏུ་བཀྲ་ཤིས་པར་གྱུར་ཅིག། །།
186



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
པར་བྱང་སྨོན་ཚིག
ཨོཾ་སྭ་སྟི།
རབ་འབྱམས་རྒྱལ་བ་རྒྱ་མཚོ་སྤྲོ་བསྡུས་དཔྱིད། །
གུ་རུ་ཡིད་བཞིན་ནོར་བུ་ཡབ་ཡུམ་གྱིས། །
ལས་ཀྱི་མེ་ཏོག་ཕོག་པའི་བུ་རྒྱུད་ལ། །
བདེན་ཚིག་རྡོ་རྗེའི་གསུང་གི་དངོས་གྲུབ་སྩོལ། །
ཨ་པོ་དཔའ་བོ་ཆོས་དབྱིངས་རྡོ་རྗེ་ཡི། །
ཟབ་ཏིག་དགོངས་པའི་གཏེར་བྱོན་བདུད་རྩིའི་རྒྱུན། །
བྱིན་རླབས་དྲོད་དུ་འཁྱིལ་བ་ཆོས་ཀྱི་མཛོད། །
བསྟན་འགྲོའི་རྒུད་པ་སེལ་བའི་གསོས་སུ་ཆེ། །
ཨོ་རྒྱན་གཏེར་འབྱིན་ནམ་མཁའ་གླིང་བ་དང་། །
རྒྱལ་ཡུམ་ཏཱ་རེ་བདེ་ཆེན་རྒྱལ་མོ་ཡི། ། །
ཟབ་གཏེར་མཁའ་འགྲོའི་ཞལ་རླངས་མ་ཡལ་བའི། །
ཆོས་མཛོད་ཆེན་པོ་གསང་ཆེན་བསྟན་པའི་རྒྱན། །



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
དུས་བབ་གཏེར་འབྱིན་རྒྱལ་པོ་ཡབ་སྲས་ཀྱི། །
ཀློང་ཆེན་ཟབ་ཆོས་ཉི་ཟླ་ཟུང་གི་དབྱིག ། །
འཕྲུལ་གྱིས་དུ་མར་བསྐྲུན་པ་འདི་ཡི་དགེས། །
བཀའ་གཏེར་འོད་ཀྱི་སྣང་བ་འབར་གྱུར་ཅིག །
ཟབ་ཆོས་ཟུང་ལ་འབྲེལ་ཐོགས་གང་ཟག་གིས། །
རིག་འཛིན་བརྒྱུད་པའི་གྲོལ་ལམ་རྙེད་པ་དང་། །
འགྲོ་ཀུན་གདོད་མའི་མགོན་པོའི་གོ་འཕང་ལ། །
དབུགས་ཆེན་འབྱིན་པའི་བྱེད་པོ་ཉིད་གྱུར་ཅིག །
སྔ་འགྱུར་བསྟན་ཞབས་གཏེར་གྱིས་སྐྱོང་བའི་དུས། །
གཏེར་སྟོན་བརྒྱ་རྩ་ཡང་གཏེར་སྟོང་རྩ་དང་། །
སྤྲུལ་པའི་གཏེར་ཕྲན་བྱེ་བ་ས་ཡ་ཡི། །
ཟབ་གཏེར་བསྟན་པས་ས་ཆེན་མཛེས་གྱུར་ཅིག །
རྒྱལ་དབང་པདྨའི་བསྟན་པ་འཛིན་སྐྱོང་ལ། །
རྣམ་པར་བརྩོན་པའི་དགེ་འདུན་རྒྱ་མཚོའི་སྡེ། །
ཞབས་པད་རྟག་བརྟན་མཛད་ཕྲིན་དཀར་པོ་ཡིས། །
འཛམ་གླིང་རྫོགས་ལྡན་དུས་སྟོན་ཁུག་གྱུར་ཅིག །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
ཅེས་སྐྱབས་རྗེ་ནམ་སྤྲུལ་རིན་པོ་ཆེའི་གདུང་སྲས་གཞི་སྤྲུལ་རིན་པོ་ཆེ་ལྷག་བསམ་རྣམ་དག་མཆོག་
དང༌། ཨ་པོ་ལྷ་སྲས་འགྱུར་མེད་རྡོ་རྗེའི་ཡང་སྲིད་དུ་གཏེར་ལུང་དུ་མས་བསྔགས་པ་ཆོས་ཀྱི་མཆེད་པོ་དམ་
པ་མཆོག་སྤྲུལ་མཚོ་བྱུང་བཞད་པའི་རྡོ་རྗེ་ཟུང་གི་གཙོས་ཆོས་བདག་བུ་སློབ་ཚོགས་ཀྱིས་བསྟན་འགྲོའི་
གསོས་སུ་ཐུགས་བསྐྱེད་དེ། ཨ་པཾ་གཏེར་ཆེན་རིན་པོ་ཆེ་ཨོ་རྒྱན་ཕྲིན་ལས་གླིང་པའི་ཟབ་པོད་ཡོངས་དང་།
སྐྱབས་རྗེ་ཆོས་ཀྱི་རྒྱལ་པོ་༧དཔལ་ཨོ་རྒྱན་ནམ་མཁའ་གླིང་བ་དང་། རྒྱལ་ཡུམ་ཏཱ་རེ་བདེ་ཆེན་ལྷ་མོ་ཟུང་
ལྡན་གྱི་གཏེར་བྱོན་ཆོས་ཚན་ཡོངས་ཏེ། གཏེར་ཁ་གོང་འོག་གཉིས་ཀྱི་ཆོས་སྡེ་ཟུང་མཉམ་གཅིག་ཏུ་པར་
སྐྲུན་ཆོས་སྦྱིན་གྱི་བགྱི་བ་རླབས་ཆེན་གནང་སྐབས། གཏེར་ཆེན་བླ་མ་ཡབ་ཡུམ་གྱི་སློབ་རྒྱུད་གྲལ་མཐའ་རུ་
སྨོན་ལམ་ཐེབས་པའི་སྤྲང་འཁྱམ་པ་སྨིན་དབུས་པོ་འམ་མིང་གཞན་འཇིགས་མེད་བརྩེ་ལྡན་རྡོ་རྗེ་རུ་འབོད་པ་
དེས་རབ་གནས་ཆུ་འབྲུག་ཟླ་༦པའི་དུས་ཚེས་དགེ་བར་སྨོན་པ་དགེའོ། །



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
མཇུག་ཏུ་ཞུ་བའི་གཏམ།
དེའང་དུས་བབས་ཀྱི་གཏེར་འབྱིན་འཁོར་ལོས་སྒྱུར་བ་ཆེན་པོ་རྒྱལ་
དབང་པདྨའི་རྒྱལ་ཚབ་ཨོ་རྒྱན་ཕྲིན་ལས་གླིང་པའམ་ཨ་པཾ་གཏེར་ཆེན་དཔའ་བོ་
ཆོས་དབྱིངས་རྡོ་རྗེ་རིན་པོ་ཆེ་མཆོག་གི་གཏེར་བྱོན་དང་། རང་རེ་སྐལ་བཟང་
གི་གདུལ་བྱ་རྒྱ་མཚོའི་རིགས་བདག་གཅིག་པུ། ཁྱབ་བདག་གཏེར་ཆེན་བླ་
མ་ཤེས་བྱ་ཀུན་གཟིགས། མཚན་བརྗོད་པར་དཀའ་ཡང་དོན་གྱི་སླད་དུ་མཚན་
ནས་སྨོས་ན། དཔལ་འཇའ་ལུས་གྲུབ་པའི་དབང་ཕྱུག་ཆེན་པོ། ༧ཨོ་རྒྱན་
འཇིགས་མེད་ནམ་མཁའ་གླིང་པ་རིན་པོ་ཆེ་དང་། མཁའ་འགྲོ་རིན་པོ་ཆེ་༧ཏཱ་
རེ་བདེ་ཆེན་ལྷ་མོ་ཟུང་གི་གཏེར་བྱོན་སྟེ། གཏེར་ཁ་གོང་འོག་གཉིས་ཀྱི་ཟབ་
གཏེར་ནམ་མཁའ་རྒྱ་མཚོའི་ཆོས་ཚན་མཐོང་ཡུལ་དུ་གྱུར་པ་ཡོངས་རྫོགས་
ཕྱོགས་གཅིག་ཏུ་བསྒྲིགས་ཏེ་དཔར་དུ་བསྐྲུན་ནས་རྒྱ་ཆེ་བའི་ཀློག་མཁན་དག་གི་
སྤྱན་ལམ་དུ་ཕུལ་བ་ནི། བཀའ་དྲིན་མཚུངས་པ་དང་བྲལ་བའི་འདྲེན་མཆོག་དཔལ་
ལྡན་བླ་མ་རིན་པོ་ཆེ་ཟུང་གི་ཐུགས་ཀྱི་དགོངས་པ་ཡོངས་སུ་རྫོགས་ཤིང་བདག་
སོགས་རིགས་ཅན་གསུམ་གྱི་གདུལ་བྱ་མཐའ་དག་ཐུགས་བརྩེ་ཆེན་ཡེ་ཤེས་
ཞགས་པས་ནམ་ཡང་མི་འདོར་བར་སྐྱེ་དང་ཚེ་རབས་ཀུན་ཏུ་འབྲལ་མེད་རྗེས་
སུ་འཛིན་པ་དང་། སྒྲུབ་བརྒྱུད་ཤིང་རྟ་བརྒྱད་ཀྱི་གཙོས་གངས་ཅན་ཆོས་ཀྱི་ཁོར་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག་
ཡུག་ཀུན་ཏུ་ཡོངས་སུ་གྲགས་པའི་མདོ་སྔགས་ཟུང་འཇུག་གི་བསྟན་པའི་ཆེ་
བ་ནམ་ཡང་ནུབ་པ་མེད་པ་དང་། ཁྱད་པར་དུ་སྔ་འགྱུར་བསྟན་པའི་སྙིང་བོ་ངེས་
གསང་རྡོ་རྗེ་ཐེག་པའི་སྡེ་སྣོད་འོད་གསལ་རྫོགས་པ་ཆེན་པོ་སོགས་ཟབ་གཏེར་
ཡིད་བཞིན་གྱི་ནོར་བུའི་ཆོས་སྡེ་རིན་པོ་ཆེའི་ཕྲིན་ལས་གང་ཞིག་ཕྱོགས་དུས་
ཀུན་ཏུ་དར་ཞིང་རྒྱས་ལ་ཡུན་རིང་དུ་གནས་ཤིང་། དེ་ཉིད་འཛིན་སྐྱོང་སྤེལ་བའི་
བསྟན་འཛིན་དགེ་འདུན་གྱི་སྡེ་དང་བཅས་པ་ཉམས་མེད་མཐར་རྒྱས་སུ་འཚོ་
ཞིང་གཞེས་ལ་བཤད་སྒྲུབ་འཁོར་ལོ་གསུམ་གྱི་མཛད་ཕྲིན་སྣང་བ་དཀར་པོས་
ས་གསུམ་ལ་དབང་བྱེད་པས་སྙིགས་དུས་ཕྱི་ནང་སྣོད་བཅུད་ཀྱི་རྒུད་པ་ལྷག་
མེད་དུ་གྲོལ་དེ་བདེ་སྐྱིད་རྫོགས་ལྡན་དང་པོས་དཔལ་གྱིས་འཚོ་ཞིང་སེམས་
ཅན་ཐམས་ཅད་རྣམ་གྲོལ་སངས་རྒྱས་ཀྱི་གོ་འཕང་ལ་འགོད་ཅིང་འཁོར་བའི་
རྒྱ་མཚོ་དོང་ནས་སྤྲུགས་པའི་རྟེན་འབྲེལ་གྱི་ཆེ་བའང་ཡིན། །
ད་དུང་ཟུར་དུ་ཞུ་རྒྱུ་ཞིག་ལ་ཟབ་ཆོས་འདི་ཉིད་དཔེ་སྐྲུན་བགྱི་བ་ལ་བླ་ན་མེད་པའི་རྒྱབ་
སྐྱོར་གནང་མཁན་གྱི་ལུགས་གཉིས་མཁྱེན་དཔྱོད་ཡངས་པའི་དམ་པ་ཚེ་རིང་མགོན་པོ་ལགས་
དང༌། རྗེ་ཐབས་ཤེས་ཟུང་གི་ཟབ་གཏེར་རྡོ་རྗེའི་ཆོས་བདག་མཆོག་གྱུར་མཁས་དབང་མཁན་
སྤྲུལ་རིན་པོ་ཆེ་པདྨ་འོད་གསལ་མཐའ་ཡས་དང་མཁའ་འགྲོ་པདྨ་དབྱངས་ཅན། མཁས་བཙུན་
བཟང་པོའི་དཔལ་གྱིས་རྣམ་པར་སྤྲས་པའི་སྡེ་སྣོད་འཛིན་པ་སྨིན་དབུས་པོ་ལགས་དང་བསོད་དར།
དགེ་སྒྲོལ་མ་ཚེ་བརྟན། གཞན་ཡང་སི་ཁྲོན་མི་རིགས་དཔེ་སྐྲུན་ཁང་སོགས་ལ་ཡང་བཀའ་དྲིན་
ཆེ་ཞུས་པ་ལགས་སོ། ། བོད་རབ་རྒྱན་ཆུ་འབྲུག་ཟླ་༨ཚེས་༡༦ལེགས་པ་བརྒྱད་འཛོམས་ཀྱི་དུས་བཟང་ལ། སྒྲིག་པ་པོས།



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་དགུ་པ་ལེགས་པའི་བློ་གྲོས་སའི་གྲངས་ཀྱི་གླེགས་བམ།
པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཆོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ། །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
OA）
༧ དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་གསུང་འབུམ་བཞུགས་སོ། །
པོད་དགུ་པ།
སྙན་ལུང་ཟབ་གཏེར་དཔེ་རྙིང་དཔེ་སྐྲུན་ཚོགས་པ།
གཙོ་འཛིན་པ། །
གཞི་སྤྲུལ་ལྷག་བསམ་རྣམ་དག
སྤྱི་ཁྱབ་གཙོ་སྒྲིག་པ། །
མཚོ་བྱུང་བཞད་པའི་རྡོ་རྗེ།
སྒྲིག་སྦྱོར་བ།
སྒྲོལ་མ་ཚེ་བརྟན། སྐྱིད་མཚོ།མཚོ་བྱུང་བཞད་པའི་རྡོ་རྗེ། རྣམ་འདྲེན་བཀྲ་ཤིས།
ཞུ་དག་པ།
མཚོ་བྱུང་བཞད་པའི་རྡོ་རྗེ། སྨིན་དབུས་པོ། བསོད་ནམས་དར་རྒྱས།
བདུད་འདུལ་དགྱེས་པ། ཨོ་རྒྱན་ཤེས་རབ། ལྷུན་གྲུབ་རྡོ་རྗེ། །
དབྱངས་ཅན་བཞད་པ། རིན་ཆེན་བཟང་པོ།
སྒྲོལ་མ་ཚེ་བརྟན། །
དཔེ་དེབ་ཇུས་འགོད་པ། །
མཚོ་བྱུང་བཞད་པའི་རྡོ་རྗེ།
པར་བཅུག་ལྷ་སྐུ་བརྙན་རིས།
དགེ་ལེགས་སྨོན་སོགས།



%
C3༧༠
༄༅། །གསང་བདག་དངོས་སྣང་གཡུ་ལྷ་ཐོག་འགྱུར་རྩལ།



00
Shainage 7
JUUUUUDDD
UUUUUUUUU
ப்ப்ப்ப்ப்ப
UைUU
UUUUUUUUUUUU
NIA
L



དཔ་ཅིད
ཏ
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དབལ་རྩ་རྒྱུད་ལས་གསུང་སོ།།



སྤྱིའི་དེབ་གྲངས་ཉེར་ལྔ་པ།
པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཆོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
