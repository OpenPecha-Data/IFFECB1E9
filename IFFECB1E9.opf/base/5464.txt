༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W2PD17467
14PD2929
ImageGroup:
ISBN:
PD2929
LCCN:
n/a
Title:
ཏཱ་རེ་ལྷ་མོ་དང་ནམ་སྤྲུལ་འཇིགས་མེད་ཕུན་ཚོགས་ཀྱི་གཏེར་ཆོས།
|tA re lha mo dang nam sprul "jigs med phun tshogs kyi gter chos/
ཏཱ་རེ་ལྷ་མོ
Author:
tA re lha mo
n/a
Descriptor:
Original Publication:
Place:
Publisher:
n/a;n/a
khreng tu'u/
Date:
si khron tang deb tshogs pa/ si khron mi rigs dpe skrun khang |
2012
14
I 14
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US.



༄༅། །དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་གསུང་འབུམ་བཞུགས་སོ། །”
༄༅། །ཁྱབ་བདག་གཏེར་ཆེན་བླ་མ་འཇའ་ལུས་པ་དཔལ་མཉམ་མེད་
ནམ་མཁའ་གླིང་པ་རིན་པོ་ཆེ་དང་མཁའ་འགྲོ་རིན་པོ་ཆེ་ཏཱ་རེ་ལྷ་མོ་
ཟུང་གི་ཟབ་གཏེར་ནམ་མཁའ་མཛོད་ཀྱི་ཆོས་སྡེ་ལས་
པོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་
ལའི་དགའ་སྟོན་གྱི་གླེགས་བམ་
བཞུགས་སོ། །
སྙན་ལུང་ཟབ་གཏེར་དཔེ་རྙིང་དཔེ་སྐྲུན་ཚོགས་པ།
©()
-
ཕྱིར༌ཐོན
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



ماله
وه



༄༅། །ཁྱབ་བདག་གཏེར་ཆེན་བླ་མ་འཇའ་ལུས་པ་༧དཔལ་མཉམ་མེད་
ནམ་མཁའ་གླིང་པ་རིན་པོ་ཆེ་དང་༧མཁའ་འགྲོ་རིན་པོ་ཆེ་ཏཱ་རེ་ལྷ་མོ་
ཟུང་གི་ཟབ་གཏེར་ནམ་མཁའ་མཛོད་ཀྱི་ཆོས་སྡེ་ལས་
པོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་
ལའི་དགའ་སྟོན་གྱི་གླེགས་བམ་
བཞུགས་སོ། །
དཔལ་སྙན་ལུང་ཐེག་ཆེན་ཆོས་འཁོར་གླིང་གིས་བསྒྲིགས།
།
《དུང
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



༄༅། །འཇིགས་མེད་རྟོགས་པའི་བྱིན་ཆེན་རྒྱས་བཏབ་ཟབ་གཏེར་རིན་ཆེན་མཛོད་ཀྱི་སྒོ། །
དགོངས་པའི་རྩལ་གྱིས་དུས་སུ་འགྲོལ་མཁས་གསང་འཛིན་ཌཱཀྐི་ཏཱ་རེ་མའི། །
ཆོས་ཉིད་ནམ་མཁའི་ཀློང་དབྱིངས་ལས་རྡོལ་མན་ངག་ཡིད་བཞིན་ནོར་གྱི་དཔྱ། །
ཕུན་ཚོགས་རྟེན་འབྱུང་འཛིན་མར་ལེགས་བརྡལ་ཆོས་སྦྱིན་འདོད་དགུའི་དུས་སྟོན་དར། །
རབ་རྒྱན་ས་གླང་ཟླ་ཚེས་ལ་བསྟན་འཛིན་རྒྱ་མཚོས།



༄༅། །འགྲོ་མགོན་ཆོས་ཀྱི་རྒྱལ་པོ་༧དཔལ་ཨོ་རྒྱན་འཇིགས་མེད་ནམ་མཁའ་གླིང་པ་རིན་པོ་ཆེ་དང་༧མཁའ་འགྲོ་རིན་པོ་ཆེ་ཏཱ་རེ་བདེ་ཆེན་ལྷ་མོ་ཟུང་ལ་ན་མོ།
至尊伏藏大师一切法遍智者年龙上师佛母仁波切
Religious Leader The Omniscient Lama Discover of Fieasuie Piostial Palogyan Fiemed Nianlong Parents Rinpoche



༄༅། །ཁྱབ་བདག་གཏེར་ཆེན་རིན་པོ་ཆེ་ཤེས་བྱ་ཀུན་གཟིགས་༧དཔལ་ཨོ་རྒྱན་འཇིགས་མེད་ནམ་མཁའ་གླིང་པ་མཆོག་ལ་ན་མོ།
J L @ # k $ K JE • — t] k # ། # # # % @ • ]@ # #g E JE - & J
Piostiale Palogyan Figmed Namkha Lingpa Rinpoche.The Omniscient Lama of Amdo Discoveiei of Tieasuie



པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཆོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་དཔེ་སྐྲུན་གསལ་བཤད།
དཔེ་སྐྲུན་གསལ་བཤད།
ཇི་སྐད་དུ་ཆུ་ཀློང་རོལ་བའི་མདོ་ལས། ང་ཡི་བསྟན་པའི་ཆོས་ཀྱི་གཞུང་།།
ཐུགས་ནས་ཐུགས་ཀྱི་གཏེར་ཏུ་སྦས། །ཡང་ན་ས་ཡི་སྙིང་པོར་བྱ། །ཅི་ཕྱིར་མུ་
སྟེགས་ཅན་མགོ་རྒོད། །ངེས་དོན་དཀྲུགས་པར་གྱུར་ཏ་རེ། །དེ་ཕྱིར་ཆུ་ཀླུང་
རྒྱུན་མི་གཅོད། །ཞེས་དང་། མདོ་གཞན་ལས། དོན་ལ་ངེས་པའི་གདེང་རྙེད་
ན། །སེམས་ལས་ཆོས་གཏེར་འབུམ་ཕྲག་རྡོལ། །ཞེས་དང་། གཏེར་ཆེན་རཏྣ་
གླིང་པས། ཤིན་ཏུ་ཟབ་པའི་མཐར་ཐུག་སྙིང་པོ་རྣམས༔ ཕྱིར་ཡང་བོད་རྣམས་
གསར་ངེས་ཆེ་བ་དང༔ སྙིགས་མའི་འགྲོ་ལ་ལྷག་པར་སྙིང་བརྩེ་བསཿ མཐའ་
དབུས་ཐམས་ཅད་གཏེར་གྱིས་བཀང་ནས་བཞག ལུས་ཅན་བུ་དང་འཕྲད་
པའི་སྨོན་ལམ་བཏབས༔ མ་འོངས་དུས་སུ་རྟོག་གེ་ཐ་སྙད་མཁན རང་ཆེ་
འབྱིན་ཅིང་གཏེར་ལ་རྩོད་ན་ཡངཿ སྙིགས་མའི་ཆོས་བྱེད་ཕལ་ཆེར་གཏེར་གྱིས་
འདྲེན༔ ཟབ་ལ་ཁ་ཚང་མ་སྒྲིབ་མཐའ་རྒྱས་ཤིང༔ གདམས་པ་སྣ་རེས་གང་
ཟག་གྲོལ་བར་ངེས༔ དེ་བས་ལས་སད་སྐལ་ལྡན་སྦྱངས་པ་ཅན༔ འཆི་བ་དྲན་ན་
གཏེར་ཆོས་ཉམས་སུ་ལོངསཿ ཚེ་གཅིག་ཐར་ལམ་ཐོབ་པོ་རྗེས་འཇུག་རྣམས༔
སྙིགས་དུས་གཏེར་ལ་མོས་པའི་སྐལ་ལྡན་རྣམས༔ དེང་སང་གུ་རུའི་ཞལ་མཐོང་
སྨོན་ལམ་བཏབས༔ ཐམས་ཅད་ལས་ཅན་ཡིན་པས་དགའ་བ་སྒོམས༔ ཞེས་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་གྱི་གླེགས་བམ།
དང་། ཨོ་རྒྱན་ཆེན་པོས། སྙིགས་མའི་དུས་སུ་བསྟན་མཐའ་གཏེར་གྱིས་སྐྱོང
ཞེས་སོགས་བཀའ་གཏེར་གཉིས་སུ་གསུངས་པ་ལྟར། ཟབ་མོའི་ཆོས་གཏེར་
རྣམས་ནི་རྒྱལ་དབང་ཨོ་རྒྱན་ཆེན་པོས་མ་འོངས་སྙིགས་མ་ལྔ་བདོའི་འགྲོ་བ་
རྣམས་འདུལ་བའི་ཕྱིར་དུ་གཏེར་སྟོན་སྤྲུལ་སྐུ་ཉིད་རྗེས་སུ་བཟུངས་ཏེ་སྨིན་
གྲོལ་གྱི་གདམས་པ་མ་ལུས་པའི་བཀའ་གཏད་རིག་སྟོང་གཉུག་མའི་དབྱིངས་སུ་
སྨོན་ལམ་གྱི་གཏད་རྒྱ་མཛད་པའི་ཟབ་ཆོས་བརྒྱུད་པ་དྲུག་ལྡན་གྱི་དབང་གི་
ཆུ་བོ་མ་ནུབ་པ། འཆི་མེད་མཚོར་འཁྲུངས་རྒྱལ་བའི་ཐུགས་ཀྱི་ཡང་བཅུད།
རིག་འཛིན་མཁའ་འགྲོ་འབུམ་གྱི་སྙིང་ཁྲག་གི་དྭངས་མ། བྱིན་རླབས་ཀྱི་ཚན་
ཁ་མ་ཉམས་ཤིང་མདོ་སྔགས་ཆོས་ཚུལ་རྒྱ་མཚོའི་ཟབ་གནད་འདུས་པ། གྲོལ་
བ་བཞི་ལྡན་གྱི་ཕྲིན་ལས་རྨད་དུ་བྱུང་བས་དུས་ངན་སྙིགས་མར་འདུལ་མདོའི་
བསྟན་པ་མི་བཞུགས་པའི་གནས་རྣམས་སུ་ཡང་ཟབ་མོ་གཏེར་གྱི་བསྟན་པ་
མི་ནུབ་དར་ཞིང་རྒྱས་ཏེ་འགྲོ་བ་གདུལ་དཀའ་བ་མཐའ་དག་སྒྲོལ་བར་མཛད་
པ་ཆོས་ཉིད་ཡིན་པ་ལྟར། སྐབས་འདིར་ཡང་། མུ་ཏིག་བཙད་པོའི་སྤྲུལ་པའི་
རོལ་གར་ ཐང་སྟོང་རྗེས་བཟུང་ཕྲིན་ལས་གླིང་བཞིར་ཁྱབཿ དབང་མདོག་
ཐུགས་གཏེར་བཅུ་གསུམ་བཀའ་བབས་པཿ ཆོས་དབྱིངས་རྡོ་རྗེའི་ཞབས་ལ་
གསོལ་བ་འདེབས༔ ཞེས་གསུངས་པ་ལྟར། ལྷ་སྲས་མུ་ཏིག་བཙད་པོའི་སྐུ་
ཡི་སྤྲུལ་བ། མཁར་ཆེན་གྲུབ་པའི་རྒྱལ་མོའི་གསུང་གི་སྤྲུལ་བ། རྒྱལ་དབང་ཨོ་
རྒྱན་ཆེན་པོའི་ཐུགས་ཀྱི་སྤྲུལ་བ་སྟེ་སྙིགས་དུས་བསྟན་འགྲོའི་སྤྱི་དཔལ་ཆེན་
པོ་༧དཔལ་ཨོ་རྒྱན་ཕྲིན་ལས་གླིང་པའི་ཟབ་གཏེར་མགོན་པོ་ཚེ་མཐའ་ཡས་པ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་དཔེ་སྐྲུན་གསལ་བཤད།
དང་། ཨོ་རྒྱན་ཆེན་པོ། རྟ་མགྲིན། མཚོ་རྒྱལ། རིགས་བྱེད་མ། ལྷ་ཆེན་གྱི་སྒྲུབ་
པ་སོགས་ཐུགས་ཀྱི་གཏེར་ཁ་བཅུ་གསུམ་དང་། བདེ་གཤེགས་སྒྲུབ་པ་བཀའ་
བརྒྱད་དང་། གུ་རུ་དྲག་པོའི་ཆོས་སྐོར། ཚིག་བདུན་ལས་ཚོགས་སོགས་སྒྲུབ་
ཐབས་ཀྱི་སྐོར་དང་། ཟབ་ལམ་རྫོགས་པ་ཆེན་པོ་ཆོས་དྲུག་སོགས་ཁྲིད་ཡིག་
གི་སྐོར། རྫོགས་རིམ་རླུང་གི་འཕྲུལ་འཁོར་སོགས་རྩ་རླུང་གི་སྐོར་བཅས་རྡོ་རྗེ་
ལྷ་མོ་བཅུ་དྲུག་གི་མཚོན་དོན་པོད་བཅུ་དྲུག་དང་། གཞན་ཡང་གནས་ཡུལ་ཉེར་
བཞིའི་ལུང་བྱང་ལས། རྡོའི་སྦས་ཡུལ་ཟླ་གམ་སུམ་བརྩེགས་དལ ཡུལ་ཉེར་བཞིའི་
བཀོད་པ་ཡོངས་སུ་རྫོགསཿ མ་མཁའ་འགྲོ་བྱེ་བ་འདུ་བའི་གནསཿ དཔལ་པདྨ་
འོད་དང་ཁྱད་མ་མཆིསཿ མགོན་གུ་རུ་ཡབ་ཡུམ་སྤྲུལ་བའི་གརཿ མཚན་ཨ་བྷུ་
ཏཱ་རེ་ཐབས་ཤེས་ཟུངཿ ལས་སྨོན་ལམ་མཉམ་དུ་ཁེལ་ནུས་ན༔ གཏེར་གསར་
རྙིང་གི་བསྟན་པ་ཕྱོགས་བཅུར་སྤེལ ཞེས་གསུངས་པ་ལྟར། གནུབས་ཆེན་ནམ་
མཁའ་སྙིང་པོའི་སྐུ་ཡི་སྤྲུལ་པ། མཁར་ཆེན་ཛྷཱ་ན་སཱ་རའི་གསུང་གི་སྤྲུལ་པ།
རྒྱལ་དབང་པདྨ་ཀ་རའི་ཐུགས་ཀྱི་སྤྲུལ་པ། ཁྲག་འཐུང་བདུད་འཇོམས་རྡོ་རྗེའི་
རིགས་སྲས་ཀུན་མཁྱེན་དངོས་སྣང་དྲི་མེད་འོད་ཟེར་དང་། གཞི་ཆེན་ནམ་སྤྲུལ་
འོད་གསལ་རིག་པའི་རྡོ་རྗེ། ཨ་པཾ་གཏེར་ཆེན་རིན་པོ་ཆེའི་ཕྲིན་ལས་སྤྲུལ་པ་
གསུམ་གཅིག་བསྡུས་ཀྱི་ཡང་སྲིད་དེ་མ་ཐག་པ་གདོད་མའི་མགོན་པོ་མི་ཡི་ཤ་
ཚུགས་སུ་བྱོན་པ་དུས་བབ་སྤྲུལ་པའི་གཏེར་ཆེན་མཚན་བརྗོད་པར་དཀའ་བ་
དོན་གྱི་སླད་དུ་མཚན་ནས་སྨོས་ན༧དཔལ་ཨོ་རྒྱན་ནམ་མཁའ་གླིང་པའམ་ནམ་
སྤྲུལ་རིན་པོ་ཆེ་འཇིགས་མེད་ཕུན་ཚོགས་དང་། བདུད་འཇོམས་རིན་པོ་ཆེ་འཇིགས་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་གྱི་གླེགས་བམ།
བྲལ་ཡེ་ཤེས་རྡོ་རྗེའི་གཏེར་ལུང་ལས། རྒྱལ་ཡུམ་ཕག་མོ་མཚོ་རྒྱལ་ཟུང་གི་སྤྲུལ
མདོ་ཁམས་ཌཱཀྐི་སུ་ཁའི་མཚན་འཆང་བ༔ གང་གི་ཡང་སྤྲུལ་སྔགས་སྐྱེས་ཏཱ་
རེ་ཡི༔ མཛད་ཕྲིན་འཕགས་བོད་ཙི་ནའི་ཕྱོགས་རྒྱས་ནས འབྲེལ་ཚད་མཁའ་
སྤྱོད་ཞིང་དུ་འདྲེན་པར་འགྱུར༔ ཞེས་དང་། ཆོས་རྗེ་ཡིད་བཞིན་ནོར་བུས།
སྐུ་གསུམ་རྒྱལ་བའི་ཡུམ་གཅིག་མཁའ་སྤྱོད་མ། །ཞིང་འདིའི་འགྲོ་ངོར་མི་
མོའི་ཚུལ་བཟུང་ནས། །དཔག་ཡས་ཕན་བདེའི་སྒོ་འཕར་འབྱེད་པའི་གཉེན། །
ཏཱ་རེ་དེ་ཝཱིའི་ཞབས་ལ་གསོལ་བ་འདེབས། །ཞེས་གསུངས་པ་ལྟར་དབྱིངས་
ཡུམ་ཀུན་ཏུ་བཟང་མོ་སླར་ཡང་མི་མོའི་ཚུལ་འཆང་༧ཏཱ་རེ་བདེ་ཆེན་རྒྱལ་མོ་
ཟུང་གི་ཟབ་གཏེར་ཟླ་གམ་ཀློང་དགུ་སོགས་མོས་སྤྱོད་ནས་བཅུ་གསུམ་རྡོ་རྗེ་
འཛིན་པའི་བར་གྱི་ས་ཡི་མཚོན་དོན་ལྟར་པོད་བཅུ་བཞི་བཅས་རྗེ་གང་གི་རིགས་
དང་ཆོས་བརྒྱུད་འཛིན་པའི་རྒྱལ་ཚབ་དམ་པ་གཞི་སྤྲུལ་རིན་པོ་ཆེ་ལྷག་བསམ་
རྣམ་དག་གིས་སྤར་དུ་སྐྲུན་པའི་ཡོན་སྦྱར། སྐུ་ཚེ་ཧྲིལ་པོའི་ཉེ་གནས་བླ་མ་
དགེ་ལེགས་ཉི་མས་མ་ཕྱིའི་ཤོག་སེར་ཉར་ཚགས་ཀྱི་གྲོགས་ལྡན་བྱས། ཐུགས་
ཀྱི་སྲས་མཆོག་དམ་པ་ཟབ་གཏེར་ཕྲིན་ལས་ཀྱི་བྱེད་པོ་དབང་ཆེན་པདྨ་གསུང་
གི་བབ་ངན་ལམ་རྒྱལ་བ་མཆོག་དབྱངས་ཀྱི་སྤྲུལ་བའི་ཟློས་གར་མཆོག་སྤྲུལ་
རིན་པོ་ཆེ་མཚོ་བྱུང་བཞད་པ་རྡོ་རྗེས་མ་ཕྱི་ཞུ་དག་སོགས་རྩོམ་སྒྲིག་གི་ཐུགས་
འགན་ཡོངས་རྫོགས་བཞེས་པ་བཅས་ཀྱི་བཀའ་དྲིན་ལ་བརྟེན། ཟབ་གཏེར་
གྱི་པོད་འདི་དག་སྤར་དུ་བསྐྲུན་ཏེ་སྐལ་བ་བཟང་པོའི་གདུལ་བྱ་རྣམས་ཀྱི་སྤྱན་
ལམ་དུ་ཕུལ་བ་ལགས།



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་དཔེ་སྐྲུན་གསལ་བཤད།
སྨྲས་པ།
རིང་བརྒྱུད་བཀའ་ཡི་དྭངས་བསིལ་བདུད་རྩིའི་མཚོར། །
ཉེ་བརྒྱུད་ཟབ་གཏེར་ཙིནྟ་མ་ཎིའི་དཔྱ། །
གཅིག་ཏུ་ཟླུམ་པ་ཕན་བདེའི་ཟ་མ་ཏོག ། །
དེང་འདིར་སྙིགས་མའི་གདུང་སེལ་སྨན་དུ་བསྐྲུན། །
འདིར་འབད་རྣམ་དཀར་དགེ་བའི་འོད་སྣང་གིས། །
ཟབ་གཏེར་བསྟན་པའི་པད་ཚལ་རབ་རྒྱས་ཏེ། །
སྐྱེ་དགུ་རྫོགས་ལྡན་གསར་བའི་དྲི་བསུང་གིས། །
འཚོ་བའི་མཐུན་འགྱུར་ལྷ་དང་བླ་མས་མཛོད། །
ཞེས་སྐྱབས་རྗེ་བླ་མ་ཡབ་ཡུམ་གྱི་བཀའ་འབངས་རྨོངས་བརྟུལ་སྙོམ་ལུས་པ་པདྨ་འོད་གསལ་
མཐའ་ཡས་ཀྱིས་རབ་རྒྱན་ཆུ་འབྲུག་ཟླ་བ་གཉིས་པའི་ཚེས་བཅུར་བྲིས་པ་མངྒ་ལཾ།
མཐའ་ས



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པའི་དཀར་ཆག་
དཀར་ཆག་
ཨོཾ་སྭ་སྟི། འདིར་རྒྱལ་དབང་ཨོ་རྒྱན་ཆེན་པོ་པདྨ་ཡབ་ཡུམ་གྱི་གསང་གསུམ་
ལྷུན་གྲུབ་ཀྱི་སྒྱུ་འཕྲུལ་ཁྱབ་བདག་གཏེར་ཆེན་བླ་མ་འཇའ་ལུས་པ་མཚན་བརྗོད་
པར་དཀའ་བ་དོན་གྱི་སླད་དུ་མཚན་ནས་སྨོས་ན་༧དཔལ་ཨོ་རྒྱན་འཇིགས་མེད་
ནམ་མཁའ་གླིང་པ་རིན་པོ་ཆེ་དང་༧སྔགས་སྐྱེས་མཁའ་འགྲོ་རིན་པོ་ཆེ་ཏཱ་རེ་བདེ་
ཆེན་ལྷ་མོ་ཟུང་གི་ཟབ་གཏེར་ནམ་མཁའ་མཛོད་ཀྱི་ཆོས་སྡེ་འགའ་ཕྱོགས་གཅིག་
ཏུ་བསྡེབས་པ་ལས། པོད་བཅུ་བཞི་པ་རྣམ་ཐར་འོག་མིན་རྒྱུ་མ་ཐ་ལའི་དགའ་
སྟོན་གྱི་གླེགས་བམ་སྟེ་ཨ་པོད་ལ། །
རྣམ་ཐར་རྩོམ་པ་པོ་ངོ་སྤྲོད་མདོར་བསྡུས།་་་་་་་
རྣམ་ཐར་གྱི་དཔེ་སྐྲུན་གསལ་བཤད།་་་་་
རྣམ་ཐར་དབང་ཆེན་དགྱེས་པའི་མཆོད་སྤྲིན།
རྣམ་ཐར་འོག་མིན་བགྲོད་པའི་ཐེམ་སྐས།་་་་་་་
གཞི་སྤྲུལ་རིན་པོ་ཆེའི་ངོ་སྤྲོད་མདོར་བསྡུས།
རྣམ་ཐར་གྱི་པར་བྱང་སྨོན་ཚིག་་་་་་
བཅས་ཁྱོན་ལྡེབ་གྲངས་ ༣༡༠དང་ཚན་གྲངས་༦བཅས་བཞུགས་པའོ། །
་་་་་༢༤༡
་་་་་་་་༣༠༣
་་་་་་༣༠༩



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཆོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
ཅེས་སྔོན་བྱོན་གཏེན་ཆེན་དུ་མས་རྡོ་རྗེས་ལུང་གིས་བསྔགས་པའི་དཔལ་སྙན་
ལུང་ཐེག་ཆེན་ཆོས་འཁོར་གླིང་ནས་གདུང་སྲས་གཞི་སྤྲུལ་རིན་པོ་ཆེ་ལྷག་བསམ་
རྣམ་དག་སོགས་ཀྱིས་ཟབ་གཏེར་འདི་ཉིད་མི་ཟད་ཆོས་སྐུའི་རང་བསྲེལ་གཅིག་
ལས་དུ་མར་འཕྲུལ་སླད་གསུང་པོད་གློག་སྤར་གྱི་ཕྱི་མོའི་མཐུན་རྐྱེན་བཅས་
ལེགས་པར་སྦྱར་ཏེ་རྒྱལ་བའི་བསྟན་པ་སྤྱི་དང་། བྱེ་བྲག་གསང་ཆེན་རྡོ་རྗེ་ཐེག་
པའི་བསྟན་པ་རིན་པོ་ཆེ་དར་ཞིང་རྒྱས་ལ་རིས་མེད་བསྟན་འཛིན་ཡོངས་ཀྱི་
ཐུགས་བཞེད་གེགས་མེད་འགྲུབ་པ་དང་། མཁའ་ཁྱབ་སེམས་ཅན་མ་ལུས་པ་
རྫོགས་བྱང་ཐོབ་པའི་ཐུགས་བསྐྱེད་བླ་མེད་དང་བཅས་སླར་ཡང་རབ་རྒྱན་ཆུ་
འབྲུག་ལོའི་ཟླ་ཚེས་བཟང་པོ་ལ་རྟེན་འབྱུང་རྣམ་པར་དགེ་བའི་དཔལ་དང་ཆབ་
གཅིག་སྤེལ་བས་ཟབ་གཏེར་ཆོས་ཀྱི་སྣང་བས་ས་གསུམ་ཡོངས་སུ་ཁྱབ་པའི་
རྒྱུར་གྱུར་ཅིག དགེའོ།། །། །



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་རྩོམ་པ་པོ་ངོ་སྤྲོད་མདོར་བསྡུས་སོགས།
ཨ
རྣམ་ཐར་རྩོམ་པ་པོ་ངོ་སྤྲོད་མདོར་བསྡུས།
དེབ་འདི་ཀློག་མཁན་རྣམས་སྤྲོ་བས་འཇུག་ཕྱིར་དུ་རྩོམ་པ་པོ་ངོ་སྤྲོད་མདོར་བསྡུས་ཞིག་
ཞུ་ན། མཁན་པདྨ་འོད་གསལ་མཐའ་ཡས་མཆོག་ནི་རབ་རྒྱལ་མེ་བྱ་（༡༩༥༧）ལོར་
སྐུ་འཁྲུངས། དགུང་གྲངས་བརྒྱད་ནས་ཡི་གེ་འབྲི་ཀློག་སོགས་སྦྱངས་པའི་ཡོན་ཏན་རྣམས་
ལ་རིམ་གྱིས་བསླབས། དེ་ནས་མཚུངས་བྲལ་སྤྲུལ་བའི་གཏེར་ཆེན་སེ་ར་ཡང་སྤྲུལ་རིན་
པོ་ཆེས་ཁོང་གི་སྐུ་སྐྱེ་སྔ་མ་གཏེར་སྲས་དྲི་མེད་འོད་ཟེར་དང་མཁའ་འགྲོ་མ་བདེ་བའི་རྡོ་རྗེ་
རྣམ་གཉིས་ཀྱི་ཆོས་བདག་ཡི་གེ་པ་ཤཱི་ལ་བཛྲ་གྱི་སྐྱེ་སྲིད་དུ་ལུང་བསྟན་ཏེ་ཉིད་ཀྱི་ཟབ་གཏེར་
ཡོངས་ཀྱི་དབང་སྨོན་ལམ་གཏད་རྒྱ་བཅས་ཆོས་བདག་ཏུ་མངའ་གསོལ། སྐྱབས་རྗེ་གཏེར་
ཆེན་ནམ་མཁའ་གླིང་བ་དང་ཏཱ་རེ་བདེ་ཆེན་རྒྱལ་མོ་ཟུང་གི་གཏེར་གྱི་ཁ་བྱང་སྣང་གསལ་
སྒྲོན་མེ་ལས། ལྷོ་ཕྱོགས་གསེར་གྱི་ཡུལ་ལྗོངས་སུ༔ མཆོང་རི་སྨུག་པོའི་ཉེ་ཞོལ་དུ༔ གཏེར་
འབྱིན་བཱི་མ་རསྨི་དང༔ ཌཱཀྐི་སུ་ཁ་བཛྲ་གྱི༔ ཆོས་བདག་བཛྲ་མཚན་འཆང་བའི༔ ཡང་
སྲིད་ག་ག་་པདྨའི་མཚན༔ བདེ་མཆོག་རིགས་ལྔའི་ཆོས་སྐོར་རྣམས༔ དེར་འཕྲོད་བསྟན་འགྲོའི་
རྒུད་པ་གསོ༔ རྣམ་གཉིས་སྙན་གྲགས་འཛམ་གླིང་དུ༔ རྒྱས་པའི་གྲོགས་གྱུར་ཨི་ཐི་རྒྱ༔
ཞེས་པའི་ཁ་བྱང་བཞིན་ལས་སྨོན་ཆོས་ཀྱི་བདག་པོ་རུ་ལུང་བསྟན་ཏེ་ཨོ་རྒྱན་འཕྲིན་ལས་
གླིང་བ་དང་ཉིད་རྣམ་གཉིས། བདུད་འཇོམས་འཇིགས་བྲལ་ཡེ་ཤེས་རྡོ་རྗེ་སོགས་ཀྱི་ཟབ་
གཏེར་ཡོངས་ཀྱི་དབང་ལུང་མན་ངག་གདམས་པ་བཅས་གཅེས་ནོར་དུ་བསྩལ། གཏེར་ཆེན་



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ལས་རབ་རྡོ་རྗེས། སྔོན་ལྷ་ལྡན་དག་པའི་ཞིང་དུ༔ མགོན་སོག་པོ་དཔལ་གྱི་དབང་ཕྱུག༔
དེའི་འཕྲེང་བརྒྱུད་སྐྱེ་བ་བརྒྱད་དུ འདུལ་འཛིན་དང་སྔགས་སྐྱེས་རེས་མོ༔ ཞེས་དང་། ཡང་
ཉིད་ཀྱི་ཟབ་གཏེར་ཟབ་གསང་མཁའ་འགྲོའི་ཐུགས་བཅུད་ཀྱི་དབང་སྐུར་ཡན་ལག་དྲག་
པོའི་ལས་རིམ་གནམ་ལྕགས་རྡོ་རྗེའི་མེ་ཆར་གྱི་ཡིག་ཆུང་ལས། ལྷོ་གསེར་གྱི་རི་བོའི་མདུན་
ཕྱོགས་ཆརཿ མགོན་དབང་དྲག་རོལ་གར་པདྨའི་མཚན༔ གནད་རྟེན་འབྲེལ་དུས་སུ་མ་
ཡོལ་ན༔ འབངས་འདབ་བརྒྱད་མགྲོན་པོས་རང་ལམ་སྙོག ཞེས་གསུངས་ཏེ། རྗེ་འབངས་
ཉེར་ལྔ་ལས། སོག་པོ་ལྷ་དཔལ་གྱི་སྐྱེ་མཐའ་དང་ཉིད་ཀྱི་གཏེར་ཁ་ཟབ་གསང་མཁའ་འགྲོའི་
ཐུགས་བཅུད་ཀྱི་ཆོས་བདག་ལྷོ་ཡི་ཀ་ཆེན་དུ་ལུང་བསྟན། གཏེར་ཆེན་གར་དབང་བཞད་
རྩལ་གྱི་ཐེམ་བྱང་སྐལ་ལྡན་དགྱེས་པའི་དགའ་ཚལ་ལས། ལྷོ་ནུབ་ཏུ་ལྡན་མ་རྩེ་མང་གི༔
ཟློས་གར་ནི་པདྨའི་མིང་ཅན་ལ༔ གུ་རུ་ཡི་ཚེ་སྒྲུབ་སྙན་རྒྱུད་སྐོར༔ ལས་མཐའ་དང་བཅས་
ཏེ་མྱུར་དུ་སྤྲོད༔ ལོ་གསུམ་གྱི་འཕྲིན་ལས་རྣོ་སོ་འབརཿ སྒྲུབ་གནས་ནི་རང་དགོན་པད་
ཚལ་ལོ༔ ཞེས་དང་། ཤར་གཉན་པོ་གཡུ་རྩེའི་རྟེན་བཤད་དང་འབྲེལ་པའི་གནད་བྱང་ཊཀྐིའི་
ལྡེའུ་མིག་ལས༔ གཡས་འཁྱིལ་གྱི་དཔལ་དུ་པདྨ་ཡི༔ ཟབ་ཆོས་སོགས་དབང་ཆེན་བྱ་ཤྲཱི༔ གནད་
འཛིན་གྱི་བུ་མཆོག་པདྨའི་མིང༔ དེ་འབྲེལ་བུ་སྐུ་གསུམ་ཞིང་དུ་འགྲོ༔ ཞེས་རྗེ་འདི་ཉིད་ཀྱི་
ཟབ་གཏེར་སྤྱི་དང་བྱེ་བྲག་པདྨ་གསུང་གི་ཆོས་སྐོར་གྱི་བདག་པོར་ལུང་བསྟན་ཏེ་བརྩེ་བས་
རྗེས་སུ་བཟུང་། །
དགུང་གྲངས་ཉི་ཤུའི་སྐབས་མཁན་དཀོན་མཆོག་བློ་གྲོས་ལས་རབ་ཏུ་བྱུང་སྟེ་མདོ་
ཁམས་བསྟན་པའི་ཆུ་མགོ་རྫོགས་ཆེན་ཤྲཱི་སེང་ཆོས་གྲྭ་རུ་བྱོན་ནས་སྐྱབས་རྗེ་གཟན་དཀར་



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསརྣམ་ཐར་རྩོམ་པ་པོ་ངོ་སྤྲོད་མདོར་བསྡུས་སོགས།
རིན་པོ་ཆེ་དང་མཁན་ཆེན་པདྨ་ཚེ་དབང་ལྷུན་གྲུབ། ར་སྐོར་མཁན་པོ་ཐུབ་བསྟན་ནོར་བུ།
ཨ་ཁུ་རྡོར་ལོ་རིན་པོ་ཆེ་སོགས་དགེ་བའི་བཤེས་གཉེན་བཅུ་ཕྲག་ལྷག་བརྟེན་ནས་མདོ་སྔགས་
རིག་གནས་དང་བཅས་པར་སྦྱངས་བ་མཐར་ཆགས་མཛད། རབ་རྒྱན་ས་འབྲུག་ལོར་པེ་
ཅིན་བོད་བརྒྱུད་མཐོ་རིམ་ནང་བསྟན་སློབ་གླིང་དུ་བྱོན་ནས་ཨ་ལག་ཤར་གདོང་རིན་པོ་
ཆེ་བློ་བཟང་བཤད་སྒྲུབ་རྒྱ་མཚོ་དང་། མི་ཉག་མཁན་པོ་ཆོས་གྲགས། ས་སྐྱའི་མཁན་པོ་
ཀླུ་སྒྲུབ་རྒྱ་མཚོ་སོགས་དགེ་བའི་བཤེས་གཉེན་དུ་མ་མཉེས་པ་གསུམ་གྱིས་བསྟེན་ཏེ་རིས་
མེད་ཆོས་ཚུལ་ཀུན་ལ་སྦྱང་བརྩོན་ལྷོད་མེད་བྱས། དེ་འཕྲལ་རྡོ་གྲུབ་རིན་པོ་ཆེ་ཐུབ་བསྟན་
འཕྲིན་ལས་དཔལ་བཟང་པོ་དང་། བླ་མ་རིན་པོ་ཆེ་རིག་འཛིན་ཉི་མ། མཁན་ཆེན་པདྨ་
ཆོས་དབྱིངས་ཁྱབ་བརྡལ། རྨ་སྤྲུལ་ཆོས་ཀྱི་ཉི་མ། མཆོག་སྤྲུལ་པདྨ་ཐེག་མཆོག་བསྟན་
པའི་རྒྱལ་མཚན་སོགས་དམ་པའི་སྐྱེས་བུ་དུ་མ་ལས་མན་ངག་རྫོགས་པ་ཆེན་པོའི་གདམས་
ཁྲིད་དང་། རིན་ཆེན་གཏེར་མཛོད། བདུད་འཇོམས་ཡབ་སྲས་ཀྱི་ཟབ་གཏེར་སོགས་གཏེར་
ཁ་གསར་རྙིང་དུ་མའི་སྨིན་གྲོལ་གྱི་གདམས་པ་མང་དུ་གསན་ཏེ་ནང་ཐུགས་ཀྱི་སྲས་སུ་གྱུར།
དགུང་གྲངས་སོ་གསུམ་ནས་དུང་དཀར་གསང་སྔགས་སྨིན་གྲོལ་གླིང་གིས་མཁན་
ཁྲི་ལ་མངའ་གསོལ་བ་ནས་བཟུངས་སེར་སྐྱ་མཆོག་དམན་ཡོངས་ལ་ཆོས་སྦྱིན་མི་ཟད་པའི་
སྒོ་འཕར་ཡངས་པོ་ཕྱེས། ཁོང་ཉིད་ཀྱི་ལྗགས་རྩོམ་ལ་ 《དེབ་ཆུང་ཨ་རུ་རའི་དགའ་ཚལ་》
《མཁན་ཆེན་པདྨ་ཆོས་དབྱིངས་ཁྱབ་བརྡལ་གྱི་རྣམ་ཐར་སྐལ་བཟང་དགྱེས་པའི་མཆོད་
སྤྲིན》《སྐྱབས་རྗེ་ནམ་སྤྲུལ་ཡབ་ཡུམ་གྱི་རྣམ་ཐར》རྒྱས་བསྡུས་གསུམ། 《དབལ་ཤུལ་
གསེར་རྟའི་ལོ་རྒྱུས》《ཆོས་རྗེ་དུང་དཀར་རིན་པོ་ཆེ་སྐུ་འཕྲེང་རིམ་བྱོན་གྱི་རྣམ་ཐར་ནོར་



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
བུའི་འཕྲེང་བ》《གཏེར་ཆེན་བདུད་འཇོམས་ཡབ་སྲས་ཀྱི་རྣམ་ཐར་གསེར་གྱི་སྙེ་མ》
《དབལ་ཤུལ་གྱི་རུས་མཛོད་ལྷ་དབང་གཡུལ་ལས་རྒྱལ་བའི་རྔ་སྒྲ》《མདོ་ཁམས་
བེ་རོའི་སྒྲུབ་ཕུག་ངོ་སྤྲོད》སོགས་དེབ་ཆེ་ཆུང་བཅུ་སྤར་དུ་སྐྲུན། གཞན་ཡང་《བོད་
ལྗོངས་ནང་བསྟན》དང་ 《སྦྲང་ཆར》《གངས་ལྗོངས་རིག་གནས》《གངས་ལྗོངས་
སྒྱུ་རྩལ》《སྤང་རྒྱན་མེ་ཏོག》《གངས་དཀར་རི་བོ》《གངས་རྒྱན་མེ་ཏོག》《བོད་ལྗོངས་
གསར་འགྱུར》《རྔ་བའི་གསར་འགྱུར》《དཀར་མཛེས་ཚགས་པར》སོགས་ཀྱི་སྟེང་
དུ་དཔྱད་རྩོམ་དང་སྙན་ཚིག །ལོ་རྒྱུས་དང་བསྟོད་ཚོགས་སོགས་མང་དུ་སྤེལ་མྱོང་། ད་
ལྟ་མདོ་ཁམས་རྒྱལ་རོང་བྲག་ལྷ་མགོན་པོའམ་གསེར་གྱི་འབྲོང་རི་སྨུག་པོའི་ཤར་སྨད་ཆོས་
ཁྲིའི་ལ་ཐོག་ཏུ་རྡོ་མཁར་ཆོས་ཀྱི་ཕུང་པོ་བཞེངས་བཞིན་སྐུ་འཚོ་བདེ་ངང་དུ་བཞུགས་སོ། །



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་རྩོམ་པ་པོ་ངོ་སྤྲོད་མདོར་བསྡུས་སོགས།
ཨ
རྣམ་ཐར་གྱི་དཔེ་སྐྲུན་གསལ་བཤད།
༧གཏེར་ཆེན་ཆོས་ཀྱི་རྒྱལ་པོ་དཔལ་ཨོ་རྒྱན་ནམ་མཁའ་གླིང་བའམ་༧ནམ་སྤྲུལ་རིན་
པོ་ཆེ་འཇིགས་མེད་ཕུན་ཚོགས་མཆོག་ནི་ཡབ་བུ་ཆུང་གནམ་ལོ་དང་། ཡུམ་དགེ་ཚེ་བཟའ་
གྲོགས་སྐྱིད་གཉིས་ཀྱི་སྲས་སུ་རབ་བྱུང་བཅུ་དྲུག་པའི་ཤིང་སྤྲེལ(༡༩༤༤)ལོར་ངོ་མཚར་བའི་
ལྟས་དུ་མ་དང་བཅས་མཚན་དཔེའི་དཀྱིལ་འཁོར་མངལ་གྱི་ཆུ་འཛིན་ལས་གྲོལ། སྐུ་ཆུང་
ངུའི་དུས་ནས་ཡི་གེ་འབྲི་ཀློག་སོགས་སྦྱངས་པ་ཙམ་གྱིས་ཐུགས་སུ་ཆུད། འཇམ་དབྱངས་
མཁྱེན་བརྩེ་ཆོས་ཀྱི་བློ་གྲོས་དང༌། བེ་རོ་མི་འགྱུར་ཡེ་ཤེས་རྡོ་རྗེ་སོགས་ཡེ་ཤེས་ཀྱི་སྤྱན་
ལྡན་དུ་མས་གཞི་ཆེན་ནམ་སྤྲུལ་འོད་གསལ་རིག་པའི་རྡོ་རྗེའི་ཡང་སྲིད་དུ་ངོས་བཟུངས་ཏེ་
གསེར་ཁྲིར་མངའ་གསོལ་བྱས། རྡོ་གྲུབ་རིན་པོ་ཆེ་ཐུབ་བསྟན་འཕྲིན་ལས་དཔལ་བཟང་
དང་། སེ་ར་ཡང་སྤྲུལ་རིན་པོ་ཆེ། མཁན་ཆེན་འཇིགས་མེད་ཕུན་ཚོགས། སྐྱབས་རྗེ་བླ་མ་
རིག་འཛིན་ཉི་མ། གཞི་ཆེན་ཀུན་བཟང་ཉི་མ་སོགས་མཁས་ཤིང་གྲུབ་པའི་དམ་པ་མང་
པོའི་ཞབས་པད་སྤྱི་བོར་བླངས་ཏེ་ཟབ་རྒྱས་སྨིན་གྲོལ་གྱི་གདམས་པ་མང་དུ་མནོས། དབེན་
པའི་རི་སུལ་ཀུན་ཏུ་རྩེ་གཅིག་སྒྲུབ་ལ་གཞོལ་བས་གྲུབ་པའི་ས་མཐོར་གཤེགས་ཤིང་དགོངས་
པའི་ཀློང་རྡོལ། འཆི་མེད་མཚོར་འཁྲུངས་རྒྱལ་བའི་གཏད་རྒྱ་དུས་སུ་སད་ནས་གཏེར་ཁ་མང་
དུ་བཞེས་ཤིང་སྙིགས་དུས་ཀྱི་རྒུད་པ་གསོས། རིས་མེད་སྐྱེ་འགྲོ་ཡོངས་ལ་ཆོས་སྦྱིན་མི་ཟད་



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
པའི་སྒོ་འཕར་ཡངས་པོ་ཕྱེས་ནས་འཁོར་ལོ་གསུམ་གྱི་འཕྲིན་ལས་ནམ་མཁའ་དང་མཉམ་
སྟེ་ལྕགས་ཡོས་(༢༠༡༡)ཧོར་ཟླ་དགུ་པའི་ཚེས་བཅུ་གཉིས་ལ་གཟུགས་སྐུའི་བཀོད་པ་འོད་
གསལ་ཆོས་དབྱིངས་སུ་བསྡུས་ཤིང་སྐུ་གདུང་ཕལ་ཆེར་འཇའ་ལུས་རྡུལ་ཕྲན་དེངས་སོ། །
མཁའ་འགྲོ་རིན་པོ་ཆེ་༧ཏཱ་རེ་བདེ་ཆེན་རྒྱལ་མོ་མཆོག་ནི་ཡབ་དུས་བབ་སྤྲུལ་བའི་གཏེར་
ཆེན་ཨོ་རྒྱན་འཕྲིན་ལས་གླིང་བ་དང་ཡུམ་ཌཱ་ཀིའི་གཙོ་མོ་སྟོང་དཔོན་བཟའ་དམ་ཚིག་སྒྲོལ་
མ་གཉིས་ཀྱི་སྲས་མོ་རུ་རབ་རྒྱལ་ས་སྟག(༡༩༣༨)ལོར་འབོས་ཀྱི་ཡུ་མོ་ལུང་ཞེས་པའི་ས་
ཡི་ཆར་ངོ་མཚར་བའི་སྐྱེས་དུ་མ་དང་བཅས་མཚན་དཔེའི་མེ་ཏོག་བཞད། ཁམས་བདུད་
འཇོམས་རིན་པོ་ཆེ་འཇིགས་བྲལ་ཡེ་ཤེས་རྡོ་རྗེ་དང་། ཡབ་རྗེ་བླ་མ་ཨོ་རྒྱན་འཕྲིན་ལས་
གླིང་བ། རིག་འཛིན་ནུས་ལྡན་རྡོ་རྗེ། རྡོ་གྲུབ་རིན་པོ་ཆེ་རྣམ་གཉིས་སོགས་སར་གནས་
སེམས་དཔའ་དུ་མས་རྗེས་སུ་བཟུང་ཞིང་སྨིན་གྲོལ་གདམས་པའི་མན་ངག་མང་དུ་གསན།
གནས་ཆེན་གནས་ཕྲན་ཀུན་ཏུ་སྒྲུབ་པའི་གཞི་བཟུངས་ཏེ་གཏེར་ཁ་མང་དུ་བཞེས་ཤིང་སྙིགས་
དུས་ཀྱི་རྒུད་པ་གསོས། དེ་དང་ཆབས་གཅིག་སྐལ་བ་བཟང་པོའི་གདུལ་བྱ་ཕྱེ་མའི་གྲངས་
དང་མཉམ་པ་རྣམས་སྨིན་ཅིང་གྲོལ་བར་མཛད་དེ། རབ་རྒྱན་ཆུ་རྟ་(༢༠༠༢)ལོའི་ཧོར་ཟླ་
གཉིས་པའི་ཚེས་བཅུ་གཉིས་ལ་མཚན་དཔེའི་དཀྱིལ་འཁོར་འོད་གསལ་ཆོས་དབྱིངས་སུ་
བསྡུས་སོ། །དེ་ཡང་ཇི་སྐད་དུ། རྗེ་རྣམ་གཉིས་གྱི་གཏེར་གྱི་ཁ་བྱང་སྣང་གསལ་སྒྲོན་མེ་ལས། །
ལྷོ་ཕྱོགས་གསེར་གྱི་ཡུལ་ལྗོངས་སུ
མཆོང་རི་སྨུག་པོའི་ཉེ་ཞོལ་དུ༔
གཏེར་འབྱིན་བི་མ་རསྨི་དང༔



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་རྩོམ་པ་པོ་ངོ་སྤྲོད་མདོར་བསྡུས་སོགས།
ཨ
ཊཱཀྐི་སུ་ཁ་བཛྲ་ཀྱི༔
ཆོས་བདག་བཛྲ་མཚན་འཆང་བའི༔
ཡང་སྲིད་གཱ་ག་པད་མའི་ (པདྨ་འོད་གསལ)མཚན༔ ཞེས་པ་ནས།
རྣམ་གཉིས་སྙན་གྲགས་འཛམ་གླིང་དུ༔
རྒྱས་པའི་གྲོགས་འགྱུར་སྤྱི་རྒྱ༔
ཞེས་གསུངས་པའི་ལུང་དོན་ལྟར་ཕྲན་གྱིས་བྲིས་པའི་རྗེ་འདི་གཉིས་ཀྱི་རྣམ་ཐར་མདོར་
བསྡུས་ཞིག་སྔ་སོར་མེ་གླང་(༡༩༩༧)ལོར་སི་ཁྲོན་མི་རིགས་དཔེ་སྐྲུན་ཁང་གིས་སྤར་སྐྲུན་
བྱས་ཡོད་པ་དེ་སྐལ་བ་བཟང་པོའི་གདུལ་བྱ་རྣམས་ལ་དད་པའི་གསོས་སྨན་དང་། སྐྱབས་རྗེ་
རྣམ་གཉིས་ཀྱི་མཛད་འཕྲིན་རྒྱས་པའི་གྲོགས་སུ་སོང་། དེ་རྗེས་སྤྲུལ་བའི་གཏེར་ཆེན་རིག་
འཛིན་ལས་རབ་རྡོ་རྗེའམ་མཆོག་སྤྲུལ་རིན་པོ་ཆེ་ལྷ་མཚམས་ཀྱིས།
མ་སྔགས་ཀྱི་བདག་མོ་རལ་གཅིག་མས༔
བརྡ་འགག་མེད་ན་དཱའི་རོལ་མོ་བཀྲོལ༔
དུས་ཕུན་ཚོགས་དབང་གི་དུར་མོའི་(མེ་ཕག་ལོར)དུས༔
གནས་དུས་སོགས་རྒྱུ་རྐྱེན་ལེགས་པས་བསྐུལ༔
མགོན་ཨ་བྷུ་ལཀྵ་བཛྲ་གྱི༔
གང་གསང་གསུམ་ངོ་མཚར་རྟོགས་བརྗོད་ཀྱི༔
གནད་འཕྲིན་ལས་ཟབ་མོས་གདུལ་བྱ་སྐྱོབས༔
འབངས་འདབ་དྲུག་བདུད་རྩིའི་གསོས་སུ་རོལ༔



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
བོད་གངས་ཅན་སྙན་པའི་དབྱར་རྔས་ཁྱབ༔
དགེ་མཚན་གྱི་ཆུ་སྐྱེས་ལང་ཚོ་བཞད༔
དོན་དགེ་ལེགས་མཐའ་ནས་དབུས་སུ་རྒྱས༔
འབྲེལ་བཅས་ཀུན་ལྕང་ལོ་ཅན་དུ་བགྲོད༔
དུས་བསྐལ་ངན་གདུལ་བྱའི་མུན་པ་སེལ༔
མ་འགྲོ་དྲུག་ཐར་བའི་ས་བོན་བསྐྲུན
ཞེས་དང་།
པད་མའི་རྒྱལ་ཚབ་ཨོ་རྒྱན་ཤེས་རབ་ཀྱིས༔
གསང་གསུམ་མཛད་པའི་རྣམ་ཐར་མདོ་ཙམ་ཞིག
རང་སྐལ་དུས་བབ་ལྷ་ཡི་མེ་ཏོག་མཆོག༔
ས་ཕྱོགས་གང་བཞུགས་མི་ཕྱུགས་ནད་ཡམས་སེལ
རྒུད་པས་སྡུག་བསྔལ་དབུལ་ཕོངས་གནས་ལས་གྲོལ༔
སྣོད་བཅུད་དགེ་ལེགས་དཔལ་ཡོན་ཕུན་སུམ་ཚོགས༔
དད་མོས་གང་ཐོབ་ཐར་བའི་ལམ་བགྲོད་སྐད
ཞེས་རྣམ་ཐར་འདི་ཉིད་བྲི་བའི་དུས་ལ་བབ་པར་ལུང་བསྟན་ཏེ་བསྐུལ་མ་གནང་བ་
དང་། གཞན་ཡང་མཁའ་འགྲོ་མཐིང་འོད་འབར་མ་སོགས་ཟབ་གཏེར་ཡོངས་ཀྱི་ཤར་གྱི་
མཆོག་གི་ཆོས་བདག་ཀཐོག་རིག་འཛིན་ཆེན་པོའི་ཡང་སྲིད་པད་མ་དབང་ཆེན་རིན་པོ་ཆེ་
དང་། ཟབ་ལམ་རྫོགས་པ་ཆེན་པོའི་རྣལ་འབྱོར་བ་ཐུབ་བསྟན་འཕྲིན་ལས་ནོར་བུ་རིན་པོ་



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསརྣམ་ཐར་རྩོམ་པ་པོ་ངོ་སྤྲོད་མདོར་བསྡུས་སོགས།
6
ཆེ་ཡབ་ཡུམ།གཏེར་སྲས་རིན་པོ་ཆེ་རྗེ་བཙུན་མ་འགྲོ་འདུལ་ཆོས་དབྱིངས་དབང་མོའམ་ཌཱཀྐི་
ཀུན་བཟང་དབང་མོ། མཆོག་སྤྲུལ་རིན་པོ་ཆེ་དབང་ཆེན་ཕུན་ཚོགས། ཉེ་གནས་དགེ་
ལེགས་ཉི་མ། མཁན་བཀྲ་ཤིས་སྨོན་ལམ་སོགས་རྒྱ་བོད་ཀྱི་སློབ་ཚོགས་དུ་མས་སྐུ་གསུང་
ཐུགས་རྟེན་སོགས་བཀྲ་ཤིས་པའི་རྫས་དུ་མའི་མཎྜལ་བཅས་ནན་ཞུ་བྱས་ཏེ་སྐྱབས་རྗེ་ཉིད་
ཀྱིས་བཀའ་གནང་ཟུར་ཙམ་ཐོབ་རྗེས་སླར་ཡང་དེ་དག་གིས་ཕྲན་ལ་བསྐུལ་མ་གནང་བ་
དོན་ལྡན་དུ་མཐོང་སྟེ་རང་ནུས་གང་ཡོད་ཀྱིས་སྔར་གྱི་རྣམ་ཐར་ལ་ཁ་བསྐང་གང་མང་ཞིག་
བྱས་ཏེ་པར་དུ་བསྐྲུན། ད་ལན་ཡང་རྗེ་ཉིད་ཀྱི་གཟུགས་སྐུ་ཆོས་དབྱིངས་སུ་བསྡུས་པ་དང་།
གཏེར་ཁ་གཉིས་ཀྱི་ཟབ་ཆོས་ཡོངས་དཔེ་སྐྲུན་ཀྱི་སྐབས་འདིར་སླར་ཡང་དབང་ཆེན་པདྨ་
གསུང་གི་བཀའ་བབ་ངན་ལམ་རྒྱལ་བ་མཆོག་དབྱངས་ཀྱི་རྣམ་སྤྲུལ་དུ་གྲགས་པ་མཆོག་
སྤྲུལ་རིན་པོ་ཆེ་མཚོ་བྱུང་བཞད་པའི་རྡོ་རྗེས་སྐུ་གསུང་ཐུགས་ཀྱི་རྟེན་སོགས་བཀྲ་ཤིས་པའི་
རྫས་དུ་མའི་མཎྜལ་བཅས་རྣམ་ཐར་གྱི་མཇུག་རྣམས་བྲི་བསྐུལ་དང་། རིག་སྲས་རིན་པོ་
ཆེ་གཞི་སྤྲུལ་ལྷག་བསམ་རྣམ་དག་དང་། ཉེ་གནས་དགེ་ལེགས་ཉི་མ། བླ་མ་རིན་ཆེན།
རྟོགས་པའི་དབང་ཕྱུག་དམ་པ་ཐུབ་རྒྱམ་དང་འཕྲིན་པོ། ཊཱཀྐི་ཀུན་བཟང་སྒྲོལ་མ། མཁའ་འགྲོ་
པདྨ་ཚེ་འཛིན་ལྷ་མོ། མཁའ་འགྲོ་མ་ཞི་མཛད་དབང་མོ་སོགས་ཀྱིས་མཐུན་སྦྱོར་གང་ལེགས་
གནང་བ་སོགས་ཀྱིས་དེབ་འདི་རྒྱ་ཆེའི་ཀློག་པ་པོ་རྣམས་ཀྱི་སྤྱན་སྔར་འབུལ་ཐུབ་པ་བྱུང༌།
སྐབས་འདིར་གོང་གི་སྒེར་སེམས་བྲལ་བའི་ལྷག་བསམ་རྣམ་དག་གི་རོགས་རམ་པ་རྣམས་
ལ་བཀའ་དྲིན་ཆེ་ཞུ་བ་དང་ཆབས་གཅིག་གསལ་བཤད་བྱེད་རྒྱུ་ཞིག་ལ་མཁའ་འགྲོ་རིན་
པོ་ཆེའི་སྐུ་ཚེའི་སྨད་ཀྱི་མཛད་འཕྲིན་རྣམས་ནི་སྐྱབས་རྗེ་རིན་པོ་ཆེའི་རྣམ་ཐར་ལས་གསལ་



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
བས་དེར་གཟིགས་འཚལ། གཞན་ཡང་ཕྲན་དམན་བདག་ནི་ཕྱི་རྐྱེན་དམ་པ་མང་པོས་རྗེས་
སུ་བཟུང་ཡང་། ནང་རྐྱེན་སྐྱེས་སྦྱང་གི་ཡོན་ཏན་གྱིས་དབུལ་ཞིང་རྣམ་གཡེང་དང་ལེ་ལོར་
རྒྱུན་དུ་འབྱམས་པས་དེབ་འདིར་འགལ་འཁྲུལ་ནོངས་པའི་ཆ་མི་ཉུང་བ་ཞིག་མཆིས་སྲིད་
པས་མཁྱེན་པའི་སྤྱན་དཀྱུས་རིང་བ་རྣམས་ཀྱིས་དགོངས་འཆར་དང་དག་བཅོས་འཛེམ་བག་
མེད་པར་གནང་བར་འཚལ། ཅེས་རྩོམ་པ་པོས་ཞུའོ།།
10



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
༄༅། །སྐྱབས་རྗེ་ནམ་སྤྲུལ་རིན་པོ་ཆེ་༧འཇིགས་མེད་
ཕུན་ཚོགས་ཀྱི་རྣམ་ཐར་དབང་ཆེན་དགྱེས་
པའི་མཆོད་སྤྲིན་ཞེས་བྱ་བ་
བཞུགས་སོ། །
ན་མོ་གུ་རུ་དྷེ་ཝ་ཌཱཀྐི་བྷུ༔
བསྐལ་མང་ཚོགས་གཉིས་བྱེ་བའི་འོད་སྣང་གིས།།
སྤང་རྟོགས་ཡོན་ཏན་འབྲས་བུའི་ཁུལ་དུད་པའི།།
སྙིགས་མའི་འགྲོ་ལ་རྗེས་ཆགས་ཕན་བདེའི་དཔལ།།
ཐུབ་དབང་ཉི་མའི་གཉེན་གྱིས་ཤིས་པ་སྩོལ།། །
རྙོག་བྲལ་དྭངས་གསལ་འོ་མཚོ་འཁྱིལ་བའི་དབུས།།
མཛེས་སྡུག་ཨུཏྤལ་བཞད་པའི་ལྟེ་བ་ལ།།
ཡིད་འཕྲོག་མཚན་དཔེའི་རི་མོ་འབུམ་བཀྲ་བའི།།
སངས་རྒྱས་གཉིས་པ་པདྨ་ཀ་རས་སྐྱོངས།།
གང་ཞིག་བསྟེན་ན་བློ་གྲོས་མཆོག་སྩོལ་ཞིང་།།
རྨོངས་མུན་དུཁས་གདུང་བ་ལས་སྒྲོལ་བའི།།
རྒྱལ་ཀུན་མཁྱེན་པའི་ཟླ་གཞོན་འཛུམ་པའི་གར།།
11



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
འཇམ་དཔལ་གཞོན་ནུ་སྙིང་དབུས་པདྨོར་བཞུགས།།
ཕུནཚོགས་བསོད་ནམས་བྱེ་བས་བསྐྲུན་པ་ཡི།།
དགེ་ལེགས་འདོད་དགུའི་དངོས་གྲུབ་འབྱུང་བའི་གཏེར།།
བྱིན་རླབས་ཐུགས་རྗེའི་གཟི་འོད་འབུམ་བརྡལ་བའི།།
མཚན་ལྡན་བླ་མའི་ཚོགས་རྣམས་ཕྱག་གི་ཡུལ།།
མཁྱེན་རབ་ཁྲི་གདུགས་འོད་སྟོང་རབ་འབར་ཞིང་།།
བརྩེ་ཆེན་འདབ་བརྒྱ་ཀུན་ནས་བཞད་པའི་གཉེན།།
རབ་དམར་བྱུ་རུའི་ལང་ཚོ་འཛུམ་པའི་གཟུགས།།
ཌཱ་ཀི་རིག་བྱེད་དབང་མོས་དགེ་ལེགས་སྩོལ།།
རྒྱལ་བསྟན་ལུང་རྟོགས་པདྨའི་དགའ་ཚལ་དང་།།
དེར་འཛིན་སྐལ་བཟང་ངང་མོའི་ཚོགས་དང་བཅས།།
སྲུང་བར་རྡོ་རྗེའི་དམ་བཅའ་བཞེས་པ་ཡི།།
བཀའ་གཏེར་དམ་ཅན་རྒྱ་མཚོས་གཡེལ་མེད་སྲུངས།།
ངེས་གསང་སྙིང་པོའི་སྒོ་བརྒྱ་འབྱེད་པ་ལ།།
སྲིད་ན་མཚུངས་བྲལ་སྐྱབས་གཅིག་འཁོར་ལོའི་མགོན།།
འཇིགས་མེད་གདེང་ཆེན་བརྙེས་པའི་དཔའ་བོ་ཆེ།།
ཕུན་ཚོགས་དགེ་ལེགས་བྱེ་བའི་གཏེར་ལ་འདུད།།
མགོན་དེའི་གསང་གསུམ་ཡོན་ཏན་རྒྱ་མཚོའི་འཇིངས།།
བློ་ཆུང་བདག་ལ་གཞལ་བའི་མཐུ་དབེན་ཡང།།
ཕྱོགས་བྲལ་སྐལ་བཟང་དད་པའི་ཞིང་ས་རུ།།
རྣམ་ཐར་འབྲས་མང་བཞད་པའི་ས་བོན་ཙམ།།
12



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཕུལ་བྱུང་ར་བཏགས་ཚིག་གིས་མཛེས་མིན་ཡང་།།
དོན་བཟང་འབྲས་བུའི་གེ་སར་འཛུམ་པ་ཡི།།
མཁས་དང་གྲུབ་པའི་ཡོན་ཏན་ཇི་སྙེད་པ།། །
རང་བཞིན་བརྗོད་པའི་གཏམ་གྱིས་གླེང་ལ་སྤྲོ།།
དེ་ཡང་གྲུབ་ཆེན་ཡོངས་ཀྱི་འཁོར་བསྒྱུར་ཆེན་པོ་གནུབས་བན་ནམ་མཁའི་སྙིང་
པོ་སླར་ཡང་རྡོ་རྗེ་སློབ་དཔོན་གྱི་རྫུ་ལ་ཕེབས་པ་རྒྱལ་དབང་པདྨ་ཀ་རའི་གསང་གསུམ་
སྒྱུ་འཕྲུལ་གྱི་ཟློས་གར་དུ་བསྔགས་པ་རིགས་དང་དཀྱིལ་འཁོར་རྒྱ་མཚོའི་ཁྱབ་བདག་
གཏེར་ཆེན་ཆོས་ཀྱི་རྒྱལ་པོ་མཚན་བརྗོད་པར་དཀའ་བ་དོན་གྱི་སླད་དུ་མཚན་ནས་སྨོས་
ན་དཔལ་མཉམ་མེད་ཨོ་རྒྱན་ནམ་མཁའ་གླིང་བའམ་༧ནམ་སྤྲུལ་རིན་པོ་ཆེ་འཇིགས་མེད་
ཕུན་ཚོགས་ཞེས་མཚན་སྙན་གྱི་གདུགས་དཀར་སྲིད་ཞིའི་བླ་ན་འབར་བའི་བདག་ཉིད་ཆེན་
པོ་དེ་ཡི་གསང་གསུམ་འཕྲིན་ལས་ཀྱི་རྟོགས་བརྗོད་རྒྱ་མཚོ་ལྟ་བུ་ཇི་བཞིན་སྨྲ་བ་ནི་ཐུབ་
རྣམས་མཁྱེན་པའི་སྤྱོད་ཡུལ་ཁོ་ན་སྟེ། ཇི་སྐད་དུ།
ས་ཆེན་ལ་གནས་སེམས་དཔའ་ཆེན་པོ་ཡི།།
གསང་གསུམ་མི་ཟད་རྒྱན་གྱི་འཁོར་ལོའི་འཕྲུལ།།
ཇི་བཞིན་བརྗོད་ལ་རྡོ་རྗེ་ལྗགས་དིག་ན།།
འཆིང་བ་ཀུན་ལྡན་བདག་འདྲའི་ཡུལ་ལས་འདས།།
ཞེས་གསུངས་པ་ལྟར་རྨོངས་པ་བདག་འདྲའི་བྱིས་བློས་གཞལ་བར་མི་ནུས་ཀྱང་
ཚད་མར་གྱུར་པའི་རྡོ་རྗེའི་གཏེར་ལུང་རྣམས་དང་ཡིད་བརྟན་རུང་བའི་བདེན་པའི་ངག་ཚིག་
གི་རྗེས་སུ་འབྲངས་ཏེ་སྒྲོ་བསྐུར་དང་ཟོལ་སྦྱོར། ཕྱོགས་ཞེན་དང་བསྟོད་འདོད་སོགས་ཀུན་
13



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
སྦྱོར་གྱི་དྲི་མ་རིང་དུ་སྤངས་ཏེ་དད་པའི་ས་བོན་ཙམ་རང་བཞིན་བརྗོད་པའི་གཏམ་གྱིས་
གླེང་བ་ནི་དོན་དང་ལྡན་པར་མཐོང་སྟེ། རྒྱུད་ལས།
མཚན་དང་དཔེ་བྱད་ལྡན་པའི་ལྷ། །
བསྐལ་པ་འབུམ་དུ་བསྒོམས་པ་བས།།
བླ་མ་སྐད་ཅིག་དྲན་པ་མཆོག། །
བསྙེན་སྒྲུབ་བཟླས་པ་ས་ཡ་བས།།
བླ་མའི་གསོལ་འདེབས་ལན་གཅིག་མཆོག།
ཞེས་དང་། རྗེ་འཇིགས་མེད་རིག་པའི་བློ་གྲོས་ཀྱིས།།
དུས་གསུམ་རྒྱལ་ཀུན་གྲངས་མེད་ལྕེ་སྤྲུལ་ནས།།
བསྟོད་དབྱངས་རོལ་མོས་མཆོད་ལས་བླ་མ་ཡི།།
བ་སྤུའི་བུ་ག་གཅིག་ལ་བསྟོད་པ་གང་།།
བསོད་ནམས་ཆེ་བའི་གཏམ་གྱིས་ཡིད་རབ་དྲངས།།
ཞེས་སོགས་གསུངས་པ་ལྟར། རྒྱུད་ལུང་མན་ངག་དུ་མ་ནས་དཔལ་ལྡན་བླ་མའི་ཡོན་
ཏན་རྗེས་སུ་དྲན་ཏེ་མོས་གུས་དྲག་པོས་གསོལ་འདེབས་དང་། བསྔགས་བརྗོད་ཀྱིས་མཆོད་
པ་བྱས་པའི་བསོད་ནམས་ཀྱི་ཕུང་པོ་ནི་དགེ་རྩ་གཞན་ལས་ཆེས་ཁྱད་དུ་འཕགས་པར་གསུངས་
པའི་ཕྱིར་རོ།།
སྐབས་སུ་བབ་པ་ཆོས་རྗེ་མཆོག་སྤྲུལ་རིན་པོ་ཆེ་འདི་ནི་ངེས་པའི་དོན་དུ་བསྐལ་པ་
དཔག་ཏུ་མེད་པའི་སྔོན་རོལ་ནས་ཁྱབ་བདག་གདོད་མའི་མགོན་པོ་ཞི་བ་སྤྲོས་བྲལ་བློ་འདས་
གཉུག་མའི་ངོ་བོར་ཡེ་སངས་རྒྱས་སུ་ཟིན་ཀྱང་། འགགས་མེད་ལོངས་སྐུའི་ཞིང་འོག་མིན་
སྡུག་པོ་བཀོད་པ་རྒྱ་ཆད་ཕྱོགས་ལྷུང་དང་བྲལ་བར་སྟོན་པ་རྡོ་རྗེ་འཆང་ཆེན་པོ་ངེས་པ་ལྔ་ལྡན་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
གྱི་ཕྱག་རྒྱར་བཞེངས་ཏེ་དག་དང་མ་དག་གི་ཞིང་སྣ་ཚོགས་སུ་གང་འདུལ་སྤྲུལ་པའི་རོལ་
གར་གྱིས་བསྟན་འགྲོའི་དོན་རླབས་པོ་ཆེ་མཛད་པ་ནི། སྐུ་འཕྲེང་གསོལ་འདེབས་པདྨའི་
འཕྲེང་མཛེས་ལས།
སྔོན་ཚེ་བསྐལ་པ་དཔལ་གྱི་རྒྱན་ཞེས་པར
ཐོག་མའི་མགོན་པོ་རྔ་སྒྲའི་རྒྱལ་པོའི་མདུན
བྲམ་ཟེ་ཆེན་པོ་བྷོ་དྷི་ཀ་ར་གྲགས
གཙུག་ཏོར་དྲུང་དུ་མ་ཧཱ་བྷོ་དྷི་དང་
རྣམ་གཟིགས་དྲུང་དུ་དྷེ་ཝ་ཎཱ་ཞེས་གྲགས
འོད་སྲུང་དྲུང་དུ་ཁྱེའུ་སྐར་མའི་འོད
ཤཱཀྱའི་སྤྱན་སྔར་ཉན་ཐོས་མ་འགགས་པ༔
འཕགས་པའི་ཡུལ་དུ་གྲུབ་ཆེན་ནག་པོ་སྤྱོད
ཨོ་རྒྱན་ཡུལ་དུ་གྲུབ་ཆེན་ལྭ་བ་པ༔
པདྨའི་སྤྱན་སྔར་གནུབས་ཆེན་ནམ་མཁའི་སྙིང
དཔའ་བོ་གླིང་དུས་གཡུ་ལྷ་ཐོག་འགྱུར་རྩལ༔
གྲུབ་པའི་དབང་ཕྱུག་ཐང་སྟོང་ལྕགས་ཟམ་པ།
ཟབ་གཏེར་མཛོད་འཛིན་རིག་འཛིན་རྒོད་ལྡེམ་ཅན༔
བདུད་འདུལ་རྡོ་རྗེ་ར་ག་ཨ་སྱ་དང
ཏཱ་ར་ན་ཐ་བདུད་འདུལ་རོལ་བ་རྩལ༔
ལྷོ་རུང་ཕྱོགས་སུ་བཞད་པ་རྡོ་རྗེ་དང༔
ཚ་ཡུལ་སྣ་ཚོགས་རང་གྲོལ་ལྷོ་བྲག་ཏུ
15



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ལས་ཀྱི་རྡོ་རྗེ་ཉག་ཡུལ་དྷམའི་མཚན
མདོ་ཁམས་དྷམཱ་དྷར་ཏུ་བཛྲ་དངཿ
པདྨ་ལས་འབྲེལ་འགྲོ་འདུལ་གསང་སྔགས་གླིང
ད་ལྟ་པདྨ་དྲི་མེད་བློ་གྲོས་ཞེས
གསང་ཆེན་མཛོད་འཛིན་ཁྱེད་ལ་གསོལ་བ་འདེབས༔
ཞེས་དང་། པད་མའི་རྒྱལ་ཚབ་ཨོ་རྒྱན་ཤེས་རབ་ཀྱིས།
སྟོན་པའི་ཞལ་སྐྱིན་དགྲ་བཅོམ་གན་དྷོ་ཛ༔
པད་མའི་སྤྱན་སྔར་གནུབ་བན་ནམ་མཁའི་སྙིང
ཐབས་མཆོག་དཔའ་བོ་བདེ་ཆེན་སྤྱོད་པ་འཛིན༔
སྒྲ་དག་ཕུལ་ཕྱིན་ལྡན་མ་རྩེ་མང་ཞེས༔
འཕྲིན་ལས་གཅིག་བསྡུས་གྲུབ་ཆེན་ལྕགས་ཟམ་པ༔
དུ་རུའི་དམག་དཔུང་འཇོམས་མཛད་ཧཱུྃ་ནག་པ༔
གླིང་དཀར་བཀའ་བློན་ཆེན་པོ་གཡུ་ལྷ་རྩལ༔
སྡེ་རོང་ཨ་གྲགས་དྷརྨ་སོ་མི་ཞེས
བསླབ་གསུམ་མཛོད་འཛིན་མནྟྲ་ཤཱི་ཡ་ཏི༔
ཡོངས་གྲགས་མཚན་ལྡན་སེམས་དཔའི་རྣམ་རོལ་འཕྲུལ
གང་གི་མཛད་པ་ཚད་བཟུང་ཡུལ་ལས་འདས༔
ཆེ་བའི་མཆོག་གྱུར་བདུད་འཇོམས་ཧེ་རུ་ཀའི
གཏེར་སྲས་མཆོག་གྱུར་དྲི་མེད་འོད་ཟེར་ཞེས༔
མཚོ་རྒྱལ་དངོས་སྣང་བདེ་བའི་རྡོ་རྗེའི་མཚན༔
ཡབ་ཡུམ་ལས་སྨོན་རྟེན་འབྲེལ་དུས་བབ་ཚེ༔
སt
16



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ་
ཟབ་གཏེར་སྒོ་འཕར་སྨོན་ལམ་གཏད་རྒྱ་སད༔
འབྲེལ་བ་གང་ཐོབ་མཁའ་སྤྱོད་དག་པའི་ཞིང༔
དབྱེར་མེད་སྟོན་འཁོར་འདུས་པ་རྒྱ་མཚོའི་གྲལ༔
ཐེ་ཚོམ་མེད་པ་འཁྲུལ་མེད་རྡོ་རྗེའི་ལུང༔
ཞེས་དང་། སྤྲུལ་བའི་གཏེར་ཆེན་ལས་རབ་རྡོ་རྗེས
ཀ་དག་ཆོས་སྐུའི་ཞིང་ན་ཀུན་ཏུ་བཟང༔
ལོངས་སྐུའི་ཞིང་སྣང་གསང་བདག་རྡོ་རྗེ་འཛིན༔
གང་འདུལ་རོལ་གར་རིག་འཛིན་དགའ་རབ་རྗེ༔
ཐུབ་པའི་སྤྱན་སྔར་ཉེ་གནས་ཀུན་དགའ་བོ༔
ཤམ་བྷ་ལ་རུ་རིག་ལྡན་ཟླ་བ་བཟང༔
འཕགས་ཡུལ་གྲུབ་ཆེན་ནག་པོ་སྤྱོད་པར་གྲགས༔
བོད་ཀྱི་མངའ་བདག་མུ་ཏིག་བཙན་པོ་དང
གཏེར་བརྒྱའི་གཙུག་རྒྱན་སངས་རྒྱས་བླ་མ་ཞེས
བྱང་གཏེར་རིག་འཛིན་རྒོད་ཀྱི་ལྡེམ་འཕྲུ་ཅན༔
རྡོ་རྗེ་བྲག་ཏུ་པད་མ་འཕྲིན་ལས་གླིང
ལྷོ་རུང་ཡོངས་དགེ་མི་འགྱུར་རྡོ་རྗེའི་མཚན༔
རག་ཅོག་གནས་སུ་མ་ཎི་རིན་ཆེན་ཞེས༔
ཤར་ཕྱོགས་ཆོས་དབྱིངས་སྟོབས་ལྡན་རྡོ་རྗེ་དང༔
བདུད་འདུལ་རྡོ་རྗེ་ཡེ་ཤེས་རོལ་བ་རྩལ༔
17



དཔལཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམཐར་འོག་མིན་དྷུ་མ་ཐ་ལའི་དགའསྟོན་གྱི་གླེགས་བམ།
རིག་འཛིན་ཧཱུྃ་ནག་ནམ་མཁའ་རྡོ་རྗེ་ཞེས༔
རྒྱ་རོང་སེང་བྲག་རིག་པའི་རྡོ་རྗེ་དང༔
སྤྲུལ་བའི་གཏེར་ཆེན་དྲི་མེད་འོད་ཟེར་མཚན༔
ལྕགས་མོ་རོང་དུ་ཨོ་རྒྱན་འཕྲིན་ལས་གླིང
དུས་གསུམ་རྒྱལ་བ་ཀུན་གྱི་ངོ་བོ་ཉིད༔
ཁམས་གསུམ་འགྲོ་བའི་མགོན་གཅིག་མཚུངས་མེད་རྗེ༔
ཨོ་རྒྱན་འཇིགས་མེད་ནམ་མཁའ་གླིང་བུ་ལ༔
གསོལ་བ་འདེབས་སོ་སེམས་ཉིད་ཆོས་སྐུར་སྟོན༔
ཞེས་སོགས་གསུངས་པ་ལྟར། གསང་གསུམ་ཡོན་ཏན་མི་ཟད་པའི་དཔལ་ལ་མངའ་
དབང་བསྒྱུར་ཏེ་རྡུལ་སྙེད་རྒྱལ་བའི་ཞིང་རབ་འབྱམས་དང་འཇིག་རྟེན་གྱི་ཁམས་སྣ་ཚོགས་
སུ་གང་འདུལ་འཕྲིན་ལས་ཀྱི་སྤྲུལ་པ་ཉི་མའི་ཟེར་དང་བྱེ་མའི་གྲངས་ལྟར་བྱོན་ནས་བསྟན་
འགྲོའི་དོན་རླབས་པོ་ཆེ་མཛད་པ་ནི་སྲས་བཅས་རྒྱལ་བའི་འཕྲིན་ལས་ཀྱི་འཇུག་པ་འགོག་
མེད་དུ་སྣང་བ་སྟེ། རྒྱུད་བླ་མ་ལས། །
ཇི་ལྟར་བེཟླུར་ས་གཞི་གཙང་མ་ལ།།
ལྷ་དབང་ལུས་ཀྱི་གཟུགས་བརྙན་སྣང་བ་ལྟར།།
དེ་བཞིན་འགྲོ་སེམས་ས་གཞི་གཙང་མ་ལ།།
ཐུབ་པའི་དབང་པོའི་སྐུ་ཡི་གཟུགས་བརྙན་སྣང་།།
ཞེས་དང་། རྗེ་འཇིགས་མེད་རིག་པའི་བློ་གྲོས་ཀྱིས།།
དེ་ཡང་དག་དང་མ་དག་གི།།
འཇིག་རྟེན་ཁམས་ཀྱི་མེ་ལོང་དུ།།
18



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
སྤྲུལ་པའི་གཟུགས་བརྙན་བྱེ་བ་ཕྲག།
འཆར་བ་བྱང་ཆུབ་སེམས་དཔའི་རྩལ།།
ངེས་པར་འབྱུང་བའི་སྲིད་འདི་ལ།།
རིང་མོ་ཞིག་ནས་རྒྱབ་ཕྱོགས་ཀྱང་།།
སྙིང་རྗེའི་ཆུ་གཏེར་རླབས་བསྐྱོད་པས།།
བསམ་བཞིན་སྲིད་པའི་རོལ་གར་འཛིན།།
ཇི་ལྟར་ཆུ་སྣོད་ཐ་དད་ལ།།
ཟླ་གཟུགས་ལང་ཚོའི་རི་མོ་བཞིན།།
འཕྲིན་ལས་ལྷུན་གྱིས་གྲུབ་པ་ཡི།།
རོལ་རྩེད་འཕྲུལ་ལ་ཅི་ཡང་སྣང་།།
ཞེས་གསུངས་པ་ལྟར་རོ།།
སླར་ཡང་སྙིགས་མའི་དུས་འདིར་གཟུགས་སྐུ་ཡེ་ཤེས་སྒྱུ་མའི་སྐུར་བཞེངས་ཏེ་བསྟན་
འགྲོའི་དཔལ་དུ་བྱོན་ཚུལ་ནི། རིག་འཛིན་སྟག་ཤམ་རྡོ་རྗེས།
རྒྱལ་དབང་པདྨའི་རྒྱལ་ཚབ་འགྲོ་བའི་མགོན༔
རྒོད་ལྡེམ་སྤྲུལ་བ་ཚེ་མིང་སྤྲེལ་ལོ་བསཿ
ཟབ་གཏེར་ནམ་མཁའ་མཛོད་ཀྱི་སྒོ་འཕར་འབྱེད༔
འབྲེལ་ཚད་རྔ་ཡབ་དཔལ་རིར་འདྲེན་པ་འབྱུང༔
ཞེས་རྗེ་ཉིད་སྐུ་ཆུང་ངུའི་དུས་ཀྱི་མཚན་དང་དགུང་སྙིང་བཅས་གསལ་བོར་བསྟན་
པ་དང་།
པདྨ་གར་དབང་རྩལ་གྱིས།



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ལྷོ་ནས་ནམ་སྙིང་སྤྲུལ་བ་སྤྲེལ་ལོ་བས
ཟབ་གཏེར་ཉམས་གསོ་འབྲེལ་ཚད་དཔལ་རིར་འདྲེན།
ཞེས་དང་། གཏེར་ཆེན་ལས་རབ་རྡོ་རྗེའི་རིག་འདུས་རྡོར་སེམས་ཁ་བྱང་ལས།
སློབ་དཔོན་ནམ་སྙིང་འཕྲིན་ལས་འོད་ཟེར་ནི
ཨ་བྱཱའི་མཚན་འཆང་ཟབ་གཏེར་མཛོད་ལ་དབང༔
ཞེས་དང་། རིག་འཛིན་མཁའ་སྤྱོད་རྡོ་རྗེས།
རྟེན་མཆོག་གྱུར་ཡེ་ཤེས་ལྷ་ཡི་སྲས
རྗེ་ནམ་སྙིང་སྤྲུལ་བའི་རོལ་གར་བ
ཨ་ཡུའི་མཚན་གང་གི་མཛད་འཕྲིན་དེ
གྲངས་བཅུ་དྲུག་ཉེར་འཚེའི་སྤྲིན་བྲལ་ན༔
བསྟན་འགྲོ་བའི་རྒུད་གསོ་ཨེ་མ་སྨན༔
ཞེས་དང་། སྒོ་འཛི་གཏེར་ཆེན་གྱིས། །
གཟི་ལུང་དུ་ནམ་སྙིང་པདྨའི་མཚན
གསུངས་ཏེ་གཟི་ལུང་ཞེས་པ་ནི་རྗེ་ཉིད་འཁྲུངས་སའི་གནས་རྡོའི་དབུ་ཟི་དང་།
ནམ་སྙིང་ཞེས་པ་ནི་རྗེ་ཉིད་ཀྱི་སྤྲུལ་གཞི་ཡིན་པ་དང་། པདྨའི་མཚན་ཞེས་པ་ནི་ཁོང་གི་
མཚན་ལ་པདྨ་དྲི་མེད་བློ་གྲོས་ཞུ་བ་དེ་ཡིན། དེ་ལྟར་གནས་དུས་སྟོན་འཁོར་སོགས་གདུལ་
བྱ་འཕྲིན་ལས་ཀྱི་ཆེ་བ་རྣམས་ཟབ་མོ་གཏེར་གྱི་ལུང་བྱང་རྣམས་ལས་ཆེས་གསལ་བོར་
བསྟན་པ་དང་གཞན་ཡང་གཞི་སྤྲུལ་རིན་པོ་ཆེ་ཀུན་བཟང་ཉི་མས།
20



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན། ཨ་
རིགས་ནི་མངའ་བདག་ཉིང་གི་རྒྱུད།།
གདུང་རབས་བཞི་བཅུ་ཞེ་དགུའི་བར།།
གྲུབ་ཐོབ་བར་མ་ཆད་པར་བྱོན།།
གསུངས་པ་ལྟར་བདེ་གཤེགས་འདུས་པའི་བཀའ་བབས་ཆེན་པོ་མངའ་བདག་ཉིང་གི་
གདུང་རྒྱུད་ཟམ་མ་ཆད་པར་སྔགས་ཀྱི་རིག་པ་འཛིན་པའི་སྐྱེས་བུ་འབུམ་ཕྲག་ཚལ་དུ་དངར་བ་
ལྟར་བྱོན་པའི་རིགས་སུ་གཟུགས་སྐུ་ཡེ་ཤེས་སྒྱུ་མའི་སྐུར་བཞེངས་པ་གནུབས་བན་ནམ་མཁའི་
སྙིང་པོའི་སྤྲུལ་བའི་རྣམ་རོལ་གཞི་ཆེན་ཨོ་རྒྱན་ནམ་མཁའ་རྡོ་རྗེའི་སྐུ་ཕྲེང་གསུམ་པ་ནམ་སྤྲུལ་
འཇིགས་མེད་འོད་གསལ་རིག་པའི་རྡོ་རྗེ་ཉིད་དཔལ་སྙན་ལུང་ཐེག་ཆེན་ཆོས་འཁོར་གླིང་གི་
བསྟན་པའི་བདག་པོ་རུ་བྱོན་ནས་བདུད་ཀློང་རྣམ་གཉིས་ཀྱི་ཆོས་ཚན་ཡོངས་རྫོགས་ཀྱི་དབང་
ལུང་མན་ངག་རྒྱབ་ཆོས་བཅས་དང་། གཞན་ཟབ་རྒྱས་ཀྱི་སྨིན་གྲོལ་བདུད་རྩི་མང་དུ་བསྩལ་
ཏེ་དག་སྣང་སྣ་ཚོགས་ཀྱི་སྐོར་གཏན་ལ་ཕབ། དུས་མཆོད་འགའ་དང་ཕུར་བའི་སྒྲུབ་གྲྭ་སོགས་
གསར་དུ་བཙུགས་ཀྱང་ཡུལ་དུས་སྣ་ཚོགས་པའི་དབང་གིས་ཡུན་རིང་ལ་བཞུགས་རྒྱུ་མ་བྱུང་ཚེ།
རྟེན་འབྲེལ་འཕྲོ་ཅན་བྱས་ནས་འབྱུང་འགྱུར་མ་འོངས་པ་ན་ཁོང་བྱོན་ཏེ་དགོན་འདིར་སངས་
རྒྱས་ཀྱི་བསྟན་པ་ཉི་མ་ཤར་བ་ལྟ་བུ་ཞིག་བྱེད་རྒྱུ་ཡིན་ཞེས་ལུང་བསྟན་པ་དང་། གཞི་ཆེན་
དབོན་པོ་གང་ཤར་རང་གྲོལ་གྱིས་རྗེ་ཉིད་ཀྱི་སྐུ་ཞང་བསམ་ཚེ་ཟེར་བ་དེར་ཁྱེད་རང་ཁྱིམ་ཚང་གིས་
གུ་རུའི་ཚོགས་བྱེ་བ་གཅིག་དང་། སྟག་རྩེ་དགོན་པའི་སྒྲུབ་མཆོད་ཀྱི་སྤྱི་བ་བྱེད་རྒྱུ་བྱུང་ན་ཁྱེད་
ཚང་ལ་སྐྱེས་བུ་དམ་པ་ཞིག་འཁྲུངས་ངེས་ཡིན་ཞེས་ལུང་བསྟན་པ་སོགས་དང་མཐུན་པར་
འཁྲུངས་པ་ལ། གང་ལས་བལྟམས་པའི་ཡབ་ཀྱི་རིགས་ནི། སྨུག་པོ་གདུང་གི་རྒྱལ་བརྒྱུད་
དབལ་ཤུལ་ཕུར་བ་སྐྱབས་ཀྱི་བུ་ཆུང་བའི་མིང་ལ་བུ་ཆུང་ཞེས་གྲགས་པ་དེ་ཉིད་ལས་རིམ་པར་
བརྒྱུད་ནས་རྡོ་གྲུབ་ཆེན་འཇིགས་མེད་འཕྲིན་ལས་འོད་ཟེར་དང་། འཇིགས་མེད་ཕུན་ཚོགས་
21



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་གླུ་མཐ་ལའི་དགའ་སྟོན་གྱི་གླེགས་བམ།
འབྱུང་གནས་སོགས་སྐྱེས་ཆེན་དམ་པ་མུ་ཏིག་བསྟར་ལ་བརྒྱུས་པ་བཞིན་བྱོན་པའི་གདུང་
བརྒྱུད་ཟམ་མ་ཆད་པའི་རིགས་ཀྱི་ཅོད་པན་བུ་ཆུང་གནམ་ལོ་ཞེས། ལྷ་དང་བླ་མར་མི་ལྡོག་
པའི་དད་པ་དང་དམ་ཚིག་བརྟན་པ། བྱམས་དང་སྙིང་རྗེས་ཐུགས་རྒྱུད་ཕྱུག་ཅིང་ཟབ་གསང་
རྫོགས་པ་ཆེན་པོ་ལ་རྩེ་གཅིག་ཏུ་དངས་པ་སོགས་དམ་པའི་ངང་ཚུལ་དང་ལྡན་པའི་སྔགས་
ཀྱི་རྣལ་འབྱོར་པ་དེ་དང་། ཡུམ་གཡོ་སྒྱུ་ཆུང་ཞིང་རང་བཞིན་བཟང་བ། མར་ངན་སློང་ལ་
སྙིང་རྗེ་དང་གཏོང་ཕོད་ལྡན་པ། ལྷ་དང་བླ་མ་ལ་དད་པ་དང་དག་སྣང་ཆེ་བ། ཀུན་དང་མཐུན་
པ་སོགས་མཛངས་མའི་ཡོན་ཏན་མ་ཚང་བ་མེད་པའི་དགེ་ཚེ་བཟའ་གྲོགས་སྐྱིད་གཉིས་ཀྱི་
སྲས་སུ་རབ་རྒྱལ་ཤིང་སྤྲེལ(༡༩༤༤)ལོའི་སྤྲེལ་ཟླའི་ཚེས་བཅུའི་སྔ་དྲོའི་ཉི་ཤར་འབྲུག་གི་
དུས་སུ་འཕགས་ཡུལ་རྡོ་རྗེ་གདན་གྱི་བྱང་ཕྱོགས་འཕགས་པ་མིག་མི་འཛུམ་པའི་གདུལ་
ཞིང་བསིལ་ལྡན་སཱ་ལའི་སྨན་ལྗོངས་མདོ་ཁམས་ཟལ་མོ་སྒང་གི་ཆར་གཏོགས། རྒྱལ་རོང་
བྲག་ལྷ་མགོན་པོའི་ཉེ་འདབས། རྡོ་ཀླུང་དལ་གྱིས་འབབས་པའི་གཡས་ཟུར། དབུ་ཟིའི་
གསང་སྔགས་དགའ་འཁྱིལ་ཐང་དུ་སྐུ་འཁྲུངས། དེ་ཚེ་ཉིན་སྲིབ་གཉིས་ནས་ཆུ་མིག་དཀར་
དམར་ཟུང་གསར་དུ་རྡོལ་བ་དང་ཁང་ཁྱིམ་ཕྱི་ནང་ཐམས་ཅད་དང་ནམ་མཁར་འཇའ་འོད་
ཀྱི་གུར་ཁང་ཕུབ། གཞུང་ཆུ་ཡང་ཤིན་ཏུ་རྒྱས་ནས་དགའ་འཁྱིལ་གྱི་དབྱིབས་ལྟར་མཚོ་རྫིང་
དུ་གྱུར་ཏེ་ཕྱིས་སུ་མཚོ་གླང་དང་ཆུ་གནས་སོགས་སྲོག་ཆགས་སྣ་ཚོགས་དགའ་བའི་རྩེན་གནས་
སུ་གྱུར། མེ་ཏོག་དཀར་སེར་དམར་ལྗང་དང་དབང་ཤིང་འོམ་བུ་སོགས་རྩི་ཤིང་ལོ་འབྲས་ཀྱི་
ཕུང་པོ་དུ་མ་གསར་དུ་བཞད། སྐུ་འཁྲུངས་པའི་ཞག་ཤས་མཚམས་ནས་རྗེ་ཉིད་ཀྱིས་སྤྱན་ནམ་
མཁར་གཟིགས་ཏེ་བཞད་པའི་ཉམས་ཀྱིས་རིགས་སྔགས་ཀྱི་རྒྱལ་པོ་ཨ་ར་པ་ཙ་ལན་གསུམ་
གསུངས་པ་ཀུན་གྱིས་མཐོང་ཐོས་སུ་གྱུར་པ་སོགས་བཀྲ་ཤིས་པའི་དགེ་མཚན་མང་པོ་བྱུང་།
དེ་ཡང་ཇི་སྐད་དུ།
དུ་བ་ལས་ནི་མེར་ཤེས་དང་།།



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཆུ་སྐྱར་ལས་ནི་ཆུར་ཤེས་བཞིན།།
བྱང་ཆུབ་སེམས་དཔའ་བློ་ལྡན་གྱི།།
རིགས་ནི་མཚན་མ་དག་ལས་ཤེས།།
ཞེས་གསུངས་པ་བཞིན་སྐུ་ཆུང་ངུའི་དུས་ནས་དམ་པའི་རིགས་སད་སྟོབས་ཀྱིས་
འཁོར་བར་ཞེན་ལོག་གི་ངེས་འབྱུང་དང་། གཞན་ཕན་དོན་གཉེར་གྱི་བྱང་སེམས། སྣང་
སྲིད་རྣམ་དག་གི་དག་སྣང་སོགས་ལྷན་སྐྱེས་སུ་ཐུགས་རྒྱུད་ལ་མངའ་བས་བྱིས་པ་གཞན་
རྣམས་ཀྱིས་འབུ་སྲིན་སོགས་གསོད་པ་མཐོང་ཚེ་རྗེ་ཉིད་སྙིང་རྗེས་མི་བཟོད་པར་བཤུམ་
པ་འབའ་ཞིག་མཛད་པ་དང་། ཐབས་སྣ་ཚོགས་ཀྱིས་སེམས་ཅན་དེ་དག་གི་སྲོག་སྐྱོབ་ལ་
བརྩོན།རྩེད་མོའི་དུས་རྣམས་སུ་ཡང་བྱིས་པ་གཞན་རྣམས་ལ་ཆོས་གསུངས་པའི་ཚུལ་མཛད་
པ་དང་། དགོན་པ་ཡིན་གསུངས་ནས་རྟག་པར་ལྷ་ཁང་དང་འཇིམ་སྐུ་སོགས་སྐུ་གསུང་ཐུགས་
རྟེན་གྱི་རྣམ་པ་མང་དུ་བཞེངས། དེའི་སྐབས་སུ་རྗེ་ཉིད་ཀྱི་ཉམས་སྣང་ལ་སྙིང་དབུས་ཀུན་
བཟང་ཡབ་ཡུམ་སོགས་རྩ་འཁོར་ཐམས་ཅད་ན་འཇའ་ཁྱིམ་གྱི་དབུས་སུ་ཞི་ཁྲོའི་ལྷ་ཚོགས་ཐམས་
ཅད་ཏིལ་གྱི་གོང་བུ་ཁ་ཕྱེ་བ་བཞིན་བཞུགས་པ་གསལ་བར་སྣང་བ་དང་། ཕྲག་གོང་གཡས་
གཡོན་གཉིས་ན་ཨོ་རྒྱན་ཆེན་པོ་དང་། རྗེ་བཙུན་འཇམ་པའི་དབྱངས་གཉིས་དུས་རྒྱུན་
བཞུགས་པས་མི་སྡུག་པའི་ཉམས་ཅན་གྱི་བདུད་མོ་ཞིག་གིས་རྗེ་ལ་རྒོལ་བ་དྲག་པོ་རྩོམ་པ་ན།
ཨོ་རྒྱན་ཆེན་པོས་རྡོ་རྗེ་དང་འཇམ་པའི་དབྱངས་ཀྱི་རལ་གྲི་མེ་འབར་བས་གཟིར་བ་ཙམ་གྱིས་
བདུད་མོ་དེ་གཞན་དུ་བསྐྲད་པར་སྣང་བས་མཚོན། ལྷ་དང་བླ་མའི་ཞལ་གཟིགས་དང་ལུང་
བསྟན་དབུགས་དབྱུང་སོགས་དག་པའི་གཟིགས་སྣང་སྣ་ཚོགས་བྱུང་། གཤིན་གསོན་ཀུན་གྱི་
བདེ་སྡུག་ཐམས་ཅད་སྒྲིབ་མེད་ཡེ་ཤེས་སྤྱན་གྱིས་ཇི་བཞིན་གཟིགས། དགུང་ལོ་བདུན་གྱི་
དུས་སྐུ་ཞང་བསམ་ཚེ་ཟེར་བ་དེས་ཡི་གེ་སྦྱོར་ཀློག་གི་འགོ་བརྩམས་ཏེ་དབྱངས་གསལ་དང་
23



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
གང་བློ་མ་ཙམ་ཤེས་སྐབས་གློ་བུར་དུ་ཞང་པོ་རྔ་ཡུལ་ལ་འབྱོན་དགོས་བྱུང་། རྗེ་ཉིད་རྩེད་
མོར་གཡེང་ནས་ཡི་གེ་འབྲི་གཅིག་ཀྱང་མ་བསླབས་པ་ན་ཟླ་གཅིག་མཚམས་ནས་ཞང་པོ་རང་
ཡུལ་དུ་སླེབས་ཚེ་རྗེ་ལ་ཁྱོད་ཀྱིས་ཡི་གེ་བསླབས་སམ་ཞུས་པ་ན་ཁྱིམ་མི་ཚོས་བསླབ་ཏུ་མ་
ཉན་པའི་རྒྱུ་མཚན་རྣམས་སྦ་གསང་མེད་པར་སྨྲས་པས་ཞང་པོས་བཀའ་བཀྱོན་དྲག་པོ་མཛད་
སྐབས་རྗེ་ཉིད་སྐུ་ན་ཕྲ་བའི་དབང་གིས་བཤུམ་པ་མང་དུ་མཛད་དེ་གཟིམས། ནངས་པར་
སྔ་མོར་ཀར་གླིང་ཞི་ཁྲོ་ཞིག་གི་ཞལ་ཕྱེས་ཏེ་འདོན་དུ་བཅུག་པས་དབུ་ནས་མཇུག་གི་བར་
ཆགས་ཐོགས་མེད་པར་གསུངས་པས་ཐམས་ཅད་ངོ་མཚར་ཏེ་དད་གུས་ལྡོག་མེད་དུ་གྱུར།
དེ་ནས་བཟུང་ཡི་གེ་ཚིག་གཅིག་མ་བསླབས་ཀྱང་ཚེགས་མེད་དུ་ཤེས་པ་དང་། གཞན་ཡང་
གསོ་དཔྱད་དང་རི་མོ་སྣ་ཚོགས། ཡི་གེ་འབྲི་བ་སོགས་རང་ཤེས་སུ་གྱུར་ཏེ་མདོ་སྡེ་ཐར་
པ་ཆེན་པོ་ཕྱོགས་སུ་རྒྱས་པའི་གླེགས་བམ་རེ་ཉིན་གཅིག་གིས་འབྲི་ཚར་བར་མཛད། དགུང་
གྲངས་བརྒྱད་ཀྱི་སྟེང་མཁན་རིན་པོ་ཆེ་འཇིགས་མེད་སེངྒེའི་དྲུང་དུ་ཀློང་གསལ་སྔོན་འགྲོ་ཞུ་
སྐབས་ཉིན་དང་པོར་ཕྱག་འཚལ་བའི་ཚུལ་མཛད་དེ་ཕྱག་གཡས་པ་ས་ལ་བརྡབས་པ་ལས་
རྒྱུ་རིན་པོ་ཆེ་ཟུ་ཁྱིམ་ལས་གྲུབ་པའི་པདྨའི་ལྟེ་བར་རལ་གྲིའི་མཚན་པ་ཅན་གྱི་གཏེར་སྒྲོམ་
ཞིག་སྤྱན་དྲངས་ཏེ་བླ་མར་ཕུལ་བས། རྟེན་འབྲེལ་ལེགས་ཚོགས་ཐམས་ཅད་གྱི་འགོ་མ་
ཡིན་པས་ངོ་མཚར་ཆེ་གསུངས་ཏེ་བསྔགས་པའི་མེ་ཏོག་ཡང་ཡང་འཐོར། དུས་དེ་ནས་བཟུངས་
ཟབ་མོ་གཏེར་གྱི་ལས་འཕྲོ་སད་དེ་སྒྲོམ་བུ་དང་ཕྱག་མཚན་རལ་གྲི་སོགས་གཏེར་གྱི་རིགས་
ངོ་མཚར་བ་མང་པོ་སྤྱན་དྲངས། མཁན་རིན་པོ་ཆེ་འཇིགས་མེད་སེང་གེ་དང་། རིག་འཛིན་
མཁའ་སྤྱོད་རྡོ་རྗེ། མཁན་འཇིགས་མེད་བདེ་ཆེན་སོགས་ཀྱིས་ཁྲིད་ཡིག་དྲན་པ་ཉེར་བཞག་དང་
སྡོམ་གསུམ་རྣམ་ངེས་སོགས་མདོ་སྔགས་ཀྱི་གཞུང་གང་གསུངས་ཐམས་ཅད་ལན་རེར་གསན་
པ་ཙམ་གྱིས་ཐུགས་སུ་ཆུད་དེ་མཁས་པའི་གྲགས་པ་འབར། གཞི་ཆེན་བཻ་རོ་མི་འགྱུར་ཡེ་ཤེས་
རྡོ་རྗེ་དགོན་འདིར་བྱོན་ནས་གཞི་ཆེན་ནམ་སྤྲུལ་འཇིགས་མེད་འོད་གསལ་རིག་པའི་རྡོ་རྗེའི་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཡང་སྲིད་དུ་ངོས་བཟུངས། རྫོང་གསར་མཁྱེན་བརྩེ་རིན་པོ་ཆེ་འཇམ་དབྱངས་ཆོས་ཀྱི་བློ་
གྲོས་སམ་པདྨ་ཡེ་ཤེས་རྡོ་རྗེས་ཐུགས་ཐག་བཅད། གཞི་ཆེན་ཀུན་བཟང་ཉི་མས་ཐུགས་
བརྩེ་བ་ཆེན་པོས་རྗེས་སུ་བཟུངས་ཏེ་ཆོས་དབྱིངས་རིན་པོ་ཆེའི་མཛོད་དང་། བདུད་ཀློང་
གི་ཆོས་ཚན་ཡོངས་རྫོགས། ཁོང་ཉིད་ཀྱི་གསུང་ཡོངས་རྫོགས་བཅས་ཀྱི་དབང་ལུང་མན་
ངག་རྒྱབ་ཆོས་བཅས་བུམ་པ་གང་བྱོའི་ཚུལ་དུ་བསྩལ་ཏེ་གསང་ཆེན་བསྟན་པའི་སྲོག་ཤིང་
ཤར་རྒྱལ་བ་ཀཿཐོག་པའི་ཤར་གླིང་གཞི་ཆེན་མཁར་དམར་གླིང་དུ་མི་འཇིགས་གདོང་ལྔའི་ཁྲི་
ལ་མངའ་གསོལ་ཏེ་བསྟན་སྲིད་ཡོངས་ཀྱི་བདག་པོ་རུ་དབང་བསྐུར། དགུང་གྲངས་དགུའི་
ཐོག་རྗེ་ཉིད་ཀྱི་མ་ཡུམ་རྡོའི་གཙང་ཆེན་དངོས་གྲུབ་དཔལ་འབར་གླིང་དུ་ཆོས་རྒྱལ་སྲོང་བཙན་
སྒམ་པོ་སོགས་ཀྱི་རྣམ་ཐར་འཁྲབ་སྟོན་ལ་མཇལ་དུ་བྱོན་སྐབས་ད་རེབ་ངའི་ཨ་མ་ཤི་འགྲོ་བ་
ཡིན་གསུངས། ཞང་པོས་ལ་ཉེ་ངན་པ་ཅན་གྱི་བྱིས་པ་འདི་ཞེས་བཀའ་བཀྱོན་མང་དུ་མཛད།
དེ་ནས་ཞག་ཤས་མཚམས་རྗེ་ཉིད་ཀྱིས་གསུངས་པ་བཞིན་མ་ཡུམ་ལ་བསྙུན་གཞི་དྲག་པོ་ཞིག་
ཐེབས་ཏེ་དུས་ལས་འདས་སྐབས་པུར་སྔས་སུ་བཞུགས་ཏེ་བུ་ཡར་ཤོག་མ་སོགས་འཕོ་བའི་ངོ་
སྨད་རྒྱས་པ་གནང་སྟེ་མ་ཡུམ་གྱི་གཙོའི་རིགས་དྲུག་གི་སེམས་ཅན་རྣམས་ཐར་བའི་ལམ་ལ་
དྲངས། དེ་ཉིན་རྗེ་ཉིད་ཀྱི་ཉམས་སྣང་ལ་ཨོ་རྒྱན་ཆེན་པོ་ལྷོ་ནུབ་སྲིན་ཡུལ་ལ་གཤེགས་པའི་
མཛད་པ་རྣམས་ཡིད་ལ་ཝ་ལེར་དྲན་པ་ཞིག་བྱུང་གསུངས། ལོ་ཁྱིམ་དེར་རྗེ་བཙུན་འཇམ་པའི་
དབྱངས་དང་། ཨོ་རྒྱན་རིན་པོ་ཆེ་གཉིས་ཀྱི་སྒྲུབ་པ་གཏན་ལ་ཕབ། མ་ཡུམ་གྱི་དགེ་རྩ་རུ་
བསྙུང་གནས་ཆ་བཅུར་བཞུགས་པ་སོགས་མཛད། དགུང་གྲངས་བཅུ་གསུམ་ཙམ་ནས་
སྲིད་ལས་ངེས་པར་འབྱུང་བའི་བསམ་པ་དྲག་པོས་ཐུགས་རྒྱུད་བསྐུལ་ཏེ་སྟག་རྩེ་བསམ་
འགྲུབ་ཆོས་འཁོར་གླིང་དུ་བྱོན་ནས་བརྟན་མཁས་ཀྱི་ཡོན་ཏན་གཉིས་དང་ལྡན་པའི་མཁན་
པོ་ཐུབ་བསྟན་ཡར་འཕེལ་གྱི་དྲུང་དུ་རབ་བྱུང་གི་སྡོམ་པ་མནོས་ཏེ་འདུལ་བ་གཞི་གསུམ་གྱི་
25



དཔལ་ཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
ཆོ་ག་ལ་བསླབས། གཞི་ཆེན་ཕན་བདེ་ཆོས་ཀྱི་ཉི་མས་ཐུགས་བརྩེ་བ་ཆེན་པོས་རྗེས་སུ་
བཟུང་སྟེ་ཁྱེད་གསང་ཆེན་སྔགས་ཀྱི་བསྟན་པ་འཛིན་པའི་སྐྱེས་བུ་རུ་མངའ་གསོལ་བ་ཡིན་
གསུངས་ནས་སྒྲོལ་མའི་སྐུ་བརྙན་བྱིན་ཅན་ཞིག་གནང་སྟེ། འདུ་ཁང་གི་ཡང་སྟེང་དུ་བཞུགས་
སུ་གསོལ་ཚེ་མགོན་ཁང་དུ་བསྟན་སྲུང་ཆེན་པོ་བདུད་མགོན་ཞིང་སྐྱོང་དང་གཉན་ཆེན་ཐང་
ལྷས་ཞལ་གཟིགས་བྱུང་སྟེ་དབུགས་དབྱུང་དང་གཟེངས་བསྟོད་ཐོབ། དེ་ནས་ཞབས་ཟུང་
གསེར་གྱི་འཁོར་ལོ་དཔལ་སྙན་ལུང་ཐེག་ཆེན་ཆོས་འཁོར་གླིང་དུ་བསྒྱུར་ནས་ཉིད་ཀྱི་ཐུགས་
བཀོད་བཞིན་དབྱར་གནས་ཐོག་མར་བཙུགས། དེ་ཚེ་རྡོ་གྲུབ་ཆེན་རིན་པོ་ཆེ་རིག་འཛིན་
འཇའ་ལུས་རྡོ་རྗེ་དགོན་འདིར་བྱོན་ཏེ་ཆོས་དུང་དཀར་པོ་གཡས་འཁྱིལ་དང་། འཕགས་
པའི་གནས་བརྟན་བཅུ་དྲུག་གི་སྐུ་འཐག་གྲུབ་བཅས་གནང་སྟེ་ཁྱེད་ཀྱིས་གནས་འདིར་མཆོད་
རྟེན་ཞིག་བཞེངས་ན་གསང་སྔགས་རྡོ་རྗེ་ཐེག་པའི་བསྟན་པ་ཉིན་མོ་ལྟར་བྱེད་ཅེས་དང་།
མ་ཟད་རང་རེ་གཉིས་ཐུགས་རྒྱུད་གཅིག་པའི་སྤྲུལ་སྐུ་ཡིན་གསུངས་ཏེ་ཐུགས་གཙིགས་ཆེ་
བར་མཛད། ཤུགས་འབྱུང་མཁའ་འགྲོ་ཀུན་བཟང་ཆོས་ཀྱི་སྒྲོལ་མས་ནམ་ཞིག་ཁྱེད་ཀྱིས་གཏེར་
ཆོས་མང་པོ་འབྲི་དགོས་པས་ད་ལྟ་ནས་སྣག་ཤོག་སྟ་གོན་བྱེད་ན་དགའ་གསུངས་ཤིང་འབྲི་
ཤོག་དང་སྣག་ཚ་མང་པོ་ཕུལ་ཏེ། ད་ལྟ་རྒྱལ་རོང་བྲག་ལྷ་མགོན་པོ་དང་སྤྲུལ་པའི་སྐུ་འདི་
གཉིས་ཀྱི་འདྲེན་སྟོབས་ཆེ་བ་སུ་ཡང་མི་འདུག །ཁོང་གསེར་གྱི་སྦྲང་ཆུང་ཞིག་ཏུ་སྤྲུལ་ནས་
བར་དོའི་ཡུལ་ན་འགྲོ་བཞིན་ཡོད་པས་ཉིན་རེ་བཞིན་སེམས་ཅན་དུང་ཕྱུར་མང་པོ་འདྲེན་
འདུག་གསུངས་ཏེ་ཆེད་དུ་བསྔགས་པ་མཛད། གཡུ་ཁོག་སྤྲུལ་སྐུ་ཀརྨ་བཟང་སྐྱོང་གིས་
རྡོར་དྲིལ་སོགས་བཀྲ་ཤིས་པའི་རྫས་མང་པོ་ཕུལ་ཏེ་རྒྱལ་དབང་ཨོ་རྒྱན་ཆེན་པོའི་སྤྲུལ་
བ་རུ་ཡང་ཡང་བསྔགས། གཞན་ཡང་སེང་སྤྲུལ་ངེས་དོན་རྒྱ་མཚོ་དང་གཞི་ཆེན་སྤྲུལ་སྐུ་མཁྱེན་
རབ་དབང་ཕྱུག །མཆོག་སྤྲུལ་བློ་གྲོས་དབང་པོ་སོགས་སྒྲིབ་མེད་ཡེ་ཤེས་སྤྱན་ལྡན་དག་
གིས་ཀྱང་སྤྲུལ་པའི་སྐུ་འཁྲུལ་མེད་དུ་ལུང་བསྟན། སྤྲེལ་ལོ་སྤྲེལ་ཟླའི་ཚེས་བཅུར་ཨོ་རྒྱན་
26



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཆེན་པོའི་ཞལ་དངོས་སུ་གཟིགས་ཏེ་མ་འོངས་འབྱུང་འགྱུར་གྱི་ལུང་བསྟན་མང་པོ་གསུངས་ཀྱང་
དུས་དབང་གིས་ཡི་གེ་རྣམས་མེར་བསྲེགས་པས་ད་ལྟ་མི་སྣང་ངོ་།།
བོད་ལྕགས་བྱི་ལོར་སྤྱི་མཐུན་ལས་ཀྱི་དབང་གིས་ཡུལ་ཁམས་སྤྱི་དང་བྱེ་བྲག་ཀུན་ལ་
མུ་གེས་གཟིར་བར་འབྲེལ་རྗེ་འདི་ཉིད་ཀྱང་དེ་བཞིན་དུ་མུ་གེས་གདུང་བའི་ཚེ་ན་ཧོར་ཟླ་བཅུ་པའི་
ཚེས་ཉེར་ལྔ་ལ་རྒྱལ་ཡུམ་ཡེ་ཤེས་མཚོ་རྒྱལ་གྱིས་ཞལ་གཟིགས་ནས་ཁྱེད་ལ་གནས་སྐབས་
སྡུག་བསྔལ་ཙམ་སྣང་ཡང་ང་ནི་ཁྱེད་དང་སྐད་ཅིག་ཙམ་ལ་ཡང་འབྲལ་མ་མྱོང་གསུངས་ཏེ།
འོ་འཛིན་གྱི་བདུད་རྩི་ཞལ་དུ་སྟོབས་བཞིན་དེང་ནས་བཟུང་ཁྱེད་ལ་བཀྲེས་སྐོམ་འཁྱག་ལྟོག་
སོགས་ཡེ་མི་འབྱུང་གསུངས། རྗེ་ཉིད་ཀྱང་སྔར་དང་མི་འདྲ་བའི་བདེ་སྡུག་གི་རྟོག་ཚོགས་
ཐམས་ཅད་སྦྲུལ་གྱི་ཤུན་པ་བཞིན་བརྗེས་ནས་བདེ་སྟོང་ཡེ་ཤེས་ཀྱི་ཉམས་རྩལ་རྒྱས། འཁྱག་
ལྟོག་སྐོམ་པའི་གདུང་བ་ཐམས་ཅད་རང་སར་དག་ནས་སྔར་དང་མི་འདྲ་བར་ཟོ་མདོག་རྒྱས་
ཤིང་གཟི་བརྗིད་ཆེ་བར་གྱུར་ཚེ་ཀུན་གྱིས་རྗེ་ཉིད་སྔར་དང་མི་འདྲ་བར་གཟུགས་བཟང་ཞིང་
ལང་ཚོ་རྒྱས་པ་སོགས་ཡ་མཚན་པའི་གནས་སུ་གྱུར་འདུག་ཅེས་གླེང་།
ལྕགས་མོ་གླང་གི་ལོ་གསར་གྱི་ཚེས་གཅིག་ལ་ཀུན་མཁྱེན་ཆེན་པོས་ཞལ་གཟིགས་
ཏེ་ཤིང་ཕོ་བྱི་བའི་ལོར་ཐམས་ཅད་མཁྱེན་པ་རྡོ་གྲུབ་རིན་པོ་ཆེ་ཐུབ་བསྟན་འཕྲིན་ལས་དཔལ་
བཟང་པོ་ཉིད་ཀྱི་གསེར་ཞལ་རང་ལྗོངས་སུ་བསྒྱུར་ཏེ་གདན་སར་ཕེབས་རྒྱུ་ཡིན་པ་སོགས་
འབྱུང་འགྱུར་གྱི་ལུང་བསྟན་མང་པོ་གསུངས།
དགུང་གྲངས་ཉེར་གསུམ་པ་མེ་ཕོ་རྟ་ཡི་ལོར་སྐྱབས་གཅིག་འཁོར་ལོའི་མགོན་པོ་
སྤྲུལ་བའི་གཏེར་ཆེན་བླ་མ་རིག་འཛིན་ཉི་མ་དང་ཐོག་མར་མཇལ་སྐབས་རྗེ་ཉིད་ལ་བླ་མ་
རྡོ་རྗེ་འཆང་ཆེན་པོ་སྐུ་མདོག་སྔོ་ནག་གི་རྣམ་པ་ཅན་ཞིག་གི་གཟིགས་སྣང་བྱུང་བ་དང་མཇལ་བ་
ཙམ་གྱིས་དགོངས་རྒྱུད་ཀྱི་རྟོགས་པ་འཕོས་ཏེ་བླ་སློབ་ཐུགས་ཡིད་གཅིག་འདྲེས་སུ་གྱུར། གཏེར་
27



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཆེན་བླ་མ་མཆོག་གིས་ཀྱང་ཐུགས་བརྩེ་བ་ཆེན་པོས་རྗེས་སུ་བཟུངས་ཏེ། རྒྱལ་དབང་ཨོ་
རྒྱན་ཆེན་པོའི་ཐུགས་ཀྱི་སྤྲུལ་བ་དང་། སློབ་དཔོན་ནམ་མཁའི་སྙིང་པོ། རིག་འཛིན་འཇའ་
ཚོན་སྙིང་པོ། གཏེར་སྟོན་ཉི་ཟླ་སངས་རྒྱས། འཇང་སྲས་གཡུ་ལྷ་ཐོག་འགྱུར། ལྷ་སྲས་
དགྲ་ལྷ་རྩེ་རྒྱལ། རྒྱལ་སྲས་མ་ཎི་ཀ་ར་སོགས་ཀྱི་སྤྲུལ་བ་ཟམ་མ་ཆད་པ་ཡིན་པར་ལུང་བསྟན།
གཞན་ཡང་བརྡ་བྱང་ཤེལ་གྱི་མེ་ལོང་ལས།
བློན་པོ་ཉི་མའི་རྣམ་སྤྲུལ་ནི༔
ཉི་ཟླ་བཟང་པོ་འཇའ་ལུས་པ
སྐུ་སྐྱེས་བུདྡྷ་མངྒ་ཡི༔
རྡོ་རྗེའི་ཆོས་བདུན་ལྡན་པ་ཡི༔
ལུས་ནི་ཅི་རུ་སྤྲུལ་པ་དང
ངག་ནི་བརྗོད་བྲལ་ན་དཱའི་གསུང
ཐུགས་ནི་དུས་གསུམ་སྐྱེ་འགགས་བྲལ
ཏཱ་རེ་མ་ཡིས་བྱིན་བརླབས་བུ
ཞེས་སོགས་ཀྱིས་ཆོས་བདག་གི་མཆོག་ཏུ་ལུང་བསྟན་པ་བཞིན་ཁོང་གི་ཟབ་གཏེར་
ཡོངས་ཀྱི་སྨིན་གྲོལ་གདམས་པའི་མན་ངག་རྣམས་རྒྱས་པར་བསྩལ་ཏེ་མཆོག་གི་ཆོས་བདག་ཏུ་
མངའ་གསོལ། དེ་ནས་བཟུང་ད་ལྟའི་བར་ཤྭ་ལུང་སྒོམ་ཁང་དང་ལྷ་ལུང་བྲག་དཀར་སོགས་ཀྱི་
གཙོའི་གནས་དགོན་རྣམས་སུ་སྒྲུབ་པ་ཁོ་ནར་གཙོ་བོ་མཛད་དེ་རྩ་གསུམ་གྱི་བསྙེན་པ་དུང་
བཅུ་གསུམ་ཙམ་ལྗགས་བཟླས་དང་། དགའ་སྟོན་ཚོགས་ཀྱི་འཁོར་ལོ་ཉིན་རེ་བཞིན་རྒྱུན་
ཆགས་སུ་ཕུལ། ནང་བསྐྱེད་རྫོགས་ཀྱི་གནས་ལ་ཐུགས་དམ་གནད་དུ་བསྣུན་པས་ས་དང་
ལམ་གྱི་རྟོགས་པ་བརྙེས། ཁྱད་པར་འོད་གསལ་རྫོགས་པ་ཆེན་པོ་གསང་བ་མན་ངག་གི་
ཆོས་སྐོར་རྣམས་ཐུགས་ཉམས་སུ་བཞེས་པས་བློས་བྱས་གཉིས་འཛིན་གྱི་རི་
28



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
མོ་དག ། བློ་
འདས་རང་བྱུང་གི་རྟོགས་པ་བརྙེས། དགོངས་པའི་གཏེར་ཆེན་རྡོལ། དབུ་མགྲིན་གྱི་རྩ་
མདུད་གྲོལ་ཏེ་མདོ་རྒྱུད་གསར་རྙིང་བཀའ་གཏེར་སྨིན་གྲོལ་རྒྱབ་རྟེན་དང་བཅས་པ་འཆད་
སྤེལ་གྱི་བཀའ་བབས། འཁོར་ལོ་གསུམ་གྱི་འཕྲིན་ལས་ཀུན་ཏུ་རྒྱས་ཏེ་རྒྱལ་བསྟན་རིན་
པོ་ཆེ་མི་ནུབ་པའི་རྒྱུན་བསྲིངས། རིས་མེད་ཆོས་ཚུལ་ཀུན་གྱི་བསྟན་པ་འཛིན་པའི་སྐྱེས་ཆེན་
དམ་པ་ནམ་མཁའི་སྐར་ཚོགས་ལྟར་ཞལ་སློབ་ཏུ་གྱུར།
བོད་ས་བྱ་ལོའི་ཟླ་བཅུ་པའི་ཚེས་ཉེར་ལྔ་ལ་ཡེ་ཤེས་དབྱིངས་ཀྱི་མཁའ་འགྲོའི་ཞལ་
གཟིགས་ཏེ། ད་ནི་རེ་ཞིག་ཁྱེད་ལ་སྔོན་ལས་འཕྲལ་རྐྱེན་གྱི་དབང་གིས་ཁྲིམས་ཀྱི་དྲ་བར་
ཚུད་ཀྱང་རྩ་གསུམ་སྲུང་མས་མགོན་སྐྱབས་དང་སྡོང་གྲོགས་གཡེལ་མེད་དུ་ཡོད་པས་ཡུན་
རིང་འགོར་མི་དགོས་ཞེས་ལུང་བསྟན་བྱུང། ཉེ་གནས་དགེ་ལེགས་ཉི་མ་སོགས་ལ་རྒྱུ་མཚན་
དེ་ཞིབ་པར་གསུངས་པས་ཐམས་ཅད་སྡུག་བསྔལ་བར་གྱུར་ཏེ། ཉེ་གནས་ཀྱིས་བདག་ཀྱང་
ཁྱེད་དང་མཉམ་དུ་སོང་ན་དགའ་བས་ཐབས་ཤིག་བྱེད་དགོས་ཞུས་ཚེ། ཁོང་གིས་རང་རེ་
གཉིས་ཀྱི་སྐྱེ་སྔོན་ལས་མཉམ་དུ་བསགས་མེད་པས་ཁྱོད་ཁྲིམས་སུ་ཚུད་པར་མི་འགྱུར། བདག་
ནི་སྔོན་བྱང་རྭ་སྒྲེང་དུ་དགེ་བཤེས་ཆེན་པོ་ཞིག་གི་ལུས་ལེན་སྐབས་ཡུལ་དེར་གནོད་པའི་
ནག་ཕྱོགས་ཀྱི་བདུད་བགེགས་ཞིག་དྲག་པོ་མཐོན་སྤྱོད་ཀྱིས་མནན་པར་མཛད་པ། ད་
ལྟ་ཤོར་འདུག་པས་རྐྱེན་གྱིས་ཁྲིམས་ཁང་དུ་འགྲོ་དགོས་བྱུང་ཡང་ཟླ་ཉིས་ལས་མི་འགྱང་
བར་ཐོན་ཡོང་གསུངས། མི་རིང་བར་བོད་ཟླ་བཅུ་གཅིག་པའི་ཚེས་ཉེར་དགུར་རིག་གནས་
གསར་བརྗེའི་གོད་ཆགས་འོག་ཉེ་གནས་གཞན་ཞིག་ཏུ་སོང་ཤུལ་ནས་གནུབས་ཟུར་འཇམ་
མགོན་ཞེས་པའི་རྒད་པོ་ཞིག་དང་མཉམ་དུ་ཁྲིམས་ཀྱི་ར་བར་ཚུད་སྐབས་རྩ་གསུམ་སྲུང་མའི་མདུང་
དང་རུ་དར་འཚུབས་སེ་མཐའ་བསྐོར་ནས་བཞུགས་པ་རྗེ་ཉིད་དང་རྒད་པོ་དེས་ཀྱང་མཐོང་ཟེར་བ་
29



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཀུན་གྱིས་གླེང་། དེ་སྐབས་ཁྲིམས་ཀྱི་བདག་པོ་གདུག་རྩུབ་ཅན་རྣམས་ཀྱིས་མཛོ་མོ་ཞིག་ཁྲིད་
ཡོང་སྟེ་རྗེ་ཉིད་དང་ཁྲིམས་གྲོགས་མཛེས་ལྡན་གཉིས་ལ་ཁྱེད་རང་གཉིས་ཀྱིས་མཛོ་མོ་འདི་བཤའ་
དགོས་ཞེས་བཀའ་ཕབས་ཚེ། རྗེ་ཉིད་ཀྱིས་ངས་སེམས་ཅན་གཅིག་གི་བ་སྤུའི་ཁུང་བུ་ཙམ་
ལ་ཡང་གནོད་པ་མི་བྱེད་པའི་དམ་བཅའ་བརྟན་པོ་ཡིན་པས་ད་ལྟ་བསད་ཀྱང་མི་བཤའ་ངེས་
ཅན་ཡིན་གསུངས་ཏེ་རང་དབང་ཅུང་ཟད་མེད་པའི་སེམས་ཅན་འདི་ལྟ་བུ་ལ་སྙིང་རྗེ་ཤུགས་དྲག་
པོ་སྐྱེས་ཏེ་ཐུགས་སྨོན་རྒྱ་ཆེན་མཛད་པས་ལོ་དེར་སྙན་ལུང་ཉམས་སྨད་སང་གི་སྐམ་ལུག་
སོགས་གཅིག་ཀྱང་བཙོང་མ་དགོས་པ་བྱུང་གསུངས། གཞན་ཁྲིམས་གྲོགས་དེས་ཀྱང་རང་རེ་
གཉིས་ཆོས་ལ་དགའ་ཞིང་སྲོག་གཅོད་སོགས་སྡིག་པའི་ལས་ལ་མི་མོས་པས་ཁྲིམས་སུ་
ཚུད་པ་ཡིན། ད་ལྟ་བསད་ཀྱང་མི་བཤའ་ངེས་ཅན་ཡིན་ཟེར་ནས་བསྡད་པས་ཁྲིམས་བདག་
རྣམས་ཅི་བྱ་གཏོལ་མེད་དུ་གྱུར། སྤྱིར་ན་རྗེ་འདི་གྲལ་རིམ་ཅན་ཡིན་པ་དང་ལྷག་པར་ཁྲིམས་
ཀྱི་བདག་པོ་རྣམས་གདུག་རྩུབ་ཆེ་ཞིང་རྡུང་རྡེག་ལ་དགའ་བ་སོགས་ཡིན་ཀྱང་རྗེ་ཉིད་ནི་དགྲ་
གཉེན་ཆགས་སྡང་དང་བྲལ་ཞིང་རིན་ཆེན་བྱང་ཆུབ་ཀྱི་སེམས་བཅོས་མིན་ཐུགས་རྒྱུད་ལ་
མངའ་བའི་སྟོབས་ཀྱིས་ཁྲིམས་བདག་རྣམས་ཀྱང་ཆོས་རྗེ་མཆོག་གི་ཞལ་མཐོང་བ་ཙམ་
གྱིས་གདུག་སེམས་ངན་པ་ཐམས་ཅད་རང་སར་ཞི་ནས་བཞད་གད་དང་རྩེད་མཚར་སོགས་ཀྱིས་
ལབ་གླེང་བྱས་ཏེ་ཟླ་གཉིས་མཚམས་ནས་ཉི་མ་སྤྲིན་ལས་གྲོལ་བ་བཞིན་བཙོན་ནས་ཐར། །
དགུང་གྲངས་སུམ་ཅུའི་ནང་ཉམས་སྨད་མཉམ་ལས་ཀྱི་དྲུང་ཡིག་བྱེད་སྐབས་ལོ་མཇུག་
གི་བགོ་བྱ་བྱེད་ཚེ་མར་རྡོ་ལྔ་དྲུག་ཙམ་ལས་མེད་པས་ཆོས་རྗེ་མཆོག་གིས་ནམ་མཁའ་མཛོད་
སྔགས་ཀྱི་བྱིན་རླབས་བྱས་ཏེ་བགོ་བཤའ་མཛད་པས་ཀུན་ལ་ཅི་འདོད་རེ་ཐོབ་སྟེ་ཐམས་ཅད་
དགའ་བས་ཡི་རངས་བྱས། ཡང་སྦྱིན་དཔལ་ཞེས་པའི་གྲྭ་བ་དེ་ལ་མར་རྒྱ་དོ་གནང་བ་ཁོས་
ཟླ་བ་མང་པོའི་རིང་ལ་ཟོས་ཀྱང་མ་ཟད་གཞན་ལ་སྦྱིན་རྒྱུ་སོགས་བྱུང་བས་ཁོ་རང་ངོ་མཚར་
བའི་གནས་སུ་གྱུར། གཞན་ཡང་དབལ་ཤུལ་མཁས་མཆོག་ཅེས་པ་དེར་ཡིད་སེམས་སྔངས་
30



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན། ཨ་
སྐྲག་གིས་གང་བའི་ནད་དྲག་པོ་ཞིག་གིས་ཐེབས་ཚེ། ཁོའི་ཆུང་མ་དེ་རྗེའི་ཉེ་བ་ཞིག་ཡིན་
པས་རྗེ་ཉིད་ལ་ཁྱེད་ཀྱི་ཁོའི་ནད་དེར་རིམ་གྲོ་ཞིག་སྒྲུབ་རྒྱུ་ཡོད་དམ་ཞུས་པས་ཁོང་དངོས་
སུ་བྱོན་ཏེ་ནད་པར་ཞལ་ཏ་མང་པོ་གནང་ཡང་མ་ཕན་པར་སྔངས་སྐག་ཇེ་ཆེར་སོང་ཚེ། རྗེ་
ཉིད་ཐུགས་ཁྲོས་པའི་ཚུལ་གྱིས་གྲི་ཆུང་ཞིག་གིས་ཁོའི་རོ་སྟོད་ལ་བསྣུན་ཏེ་ཡར་དཀྲིག་མར་
དཀྲིག་བྱེད་བཞིན་ཁོང་ཁྲག་གིས་སྙོགས་སྒྲ་དང་བཅས་གྲི་ཕྱིར་བྱུང་ཚེ་དེ་མ་ཐག་རྨ་ཁ་རང་
སོས་སུ་གྱུར་པ་དང་། ཁོ་ཡང་གཉིད་ལས་སད་པ་ལྟར་ནད་ལས་གྲོལ། བུ་མོ་དམ་མེ་ཞེས་
པ་ཡང་སྦྲ་ཁྱིམ་གྱི་ཁ་ཚབ་བསུམ་དུ་འགྲོ་ས་ནས་བོར་ཏེ་ཉིན་མང་པོར་བཙལ་ཡང་མ་
རྙེད་པས། ཆོས་རྗེ་མཆོག་ལ་ལུང་བསྟན་ཞུས་ཚེ་མོ་རང་ཤི་མི་འདུག་གསུངས་ཏེ་ཁྱིམ་
ཚང་དེར་བྱོན་ནས་སྡེ་བརྒྱད་མཆོད་པ་ཞིག་གསུངས། ཕྱིར་ནང་མོ་རང་གི་ཕུང་པོ་དེ་སྒོ་
ཁྱི་འདོགས་སར་འཕང་ཡོད་ཚེ། ཆོས་རྗེ་མཆོག་གིས་བྱིན་རླབས་གང་དྲག་མཛད་པས་
དལ་གཅིག་ནས་དྲན་པ་རྙེད་དེ་མོ་རང་སྐྱ་མི་ཁམ་པ་མང་པོས་ཁྱེར་ནས་ཤི་གསོན་ཕྱེ་
མའི་ལ་ཁ་གཤིན་རྗེ་རྒྱལ་པོའི་མདུན་སོགས་ལ་སོང་། ངའི་དགེ་བ་ན་བུད་ཤིང་ཙོག་ལེ་
ཙམ་དང་། སྡིག་པ་ན་རི་ཡི་རྒྱལ་པོ་རི་རབ་ཙམ་འདུག་ཟེར་ནས་སྨྲེ་ངག་འདོན་བཞིན་
དྲག་ཏུ་ངུས། ཡང་དགུན་ཁ་ཞིག་ལ་ཐུགས་རྗེ་ཆེན་པོའི་སྒྲུབ་པ་ལ་རྩེ་གཅིག་ཏུ་གཞོལ་
བའི་ཚེ་ཕྱི་ཡི་རི་ཐང་ཀུན་ལ་མེ་ཏོག་དཀར་པོ་གསར་དུ་བཞད་པ་དང༌། ནང་གི་རྟོགས་
ཚོགས་ཐམས་ཅད་དབྱིངས་སུ་དག་སྟེ་སྣང་གྲགས་རིགས་གསུམ་ཐམས་ཅད་ཐུགས་
ཆེན་ཕྱག་ན་པདྨོའི་སྐུ་གསུང་ཐུགས་ཀྱི་རོལ་བར་འབྱམས་སུ་ཀླས། དེ་སྐབས་འཛམ་
གླིང་སེང་ཆེན་སོགས་རྡོ་རྗེའི་ཆོས་སྐྱོང་བའི་སྲུང་མ་རྣམས་དངོས་པོ་གང་ལ་ཕབ་ཀྱང་
དཀའ་ཚེགས་མེད་པར་འབབས་པས་ན་མཁས་གྲུབ་ཅེས་པའི་རྒད་པོ་དེས་པདྨ་ར་གའི་
མུ་ཏིག་ཅིག་བཟུངས་ཏེ་འདི་ལ་ཕོབས་དང་ཇི་འདྲ་འདུག་ལྟ་དགོས་ཟེར་བ་ལ། རྗེ་ཡི་
31



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཞལ་ནས་ཁྱོད་ཀྱིས་འཛིན་མི་ཐུབ་སྙམ་གསུངས་ཏེ་མུ་ཏིག་ལ་ཕྱག་ནས་ཞིག་གཏོར་ཚེ་
མུ་ཏིག་ནམ་མཁར་འཕགས་ཏེ་ཁོ་ཡང་བར་སྣང་ལ་བཀྱག་པས་ཁྱེད་ཀྱིས་འཛིན་རོགས་
གནང་ཞེས་གསོལ་བ་བཏབས། གཞན་ཡང་ལྷ་ལུང་བྲག་ཕུག་ན་བསྒྲུབ་ལ་བརྩོན་པའི་
ཚེ་བསྙུན་གཞི་དྲག་པོ་ཞིག་བཞེས་ཏེ་བཞུགས་མི་ཐུབ་པ་ཙམ་གྱི་དུས་ན་ཆོས་རྗེ་མཆོག་
གི་ཉམས་སྣང་ལ་ནམ་མཁའ་ནས་ཤེལ་གྱི་ཐེམ་སྐས་ཤིག་བསྲིངས་བྱུང་བ་ལས།
མཁའ་འགྲོ་དཀར་མོ་རྨ་བྱའི་ཐུལ་བ་ཅན་ལ་འཁོར་རང་མདོག་གི་མཁའ་འགྲོ་བཞིས་
བསྐོར་བ་དང༌། དེའི་རྒྱབ་སྐྱེས་བུ་གཟིག་ཞོལ་ཅན་རལ་གྲི་སྐེད་ལ་དྲངས་ཤིང་སྨྲ་ར་
ཅན་ཞིག་བྱོན་ཏེ་མཁའ་འགྲོ་རྣམས་ཆོས་རྗེ་མཆོག་གི་ལོགས་སུ་བྱམས་འདུག་བྱས་
ནས་བཞུགས་པ་དང་མཉམ་དུ། སྐྱེས་བུ་དེས་རལ་གྲི་སྐེད་ནས་ཕྱུང་སྟེ་ཆོས་རྗེ་མཆོག་
གི་སྐུ་ལུས་གཤེགས་པ་དང་། མཁའ་འགྲོ་རྣམས་ཀྱིས་ནང་ཁྲོལ་བླངས་ནས་ནད་ཐམས་
ཅད་བསལ་ཏེ་གཤག་བཅོས་མཛད་ཅིང་ད་དུང་ཅུང་ཟད་ཞིག་མི་ལོན་པར་འདུག་ཟེར་
བཞིན་ཤེལ་སྐས་བརྒྱུད་དེ་ཐག་སྒྲ་དང་བཅས་བྱོན་ཚེ། ཤེལ་སྐས་ཀྱང་ནམ་མཁར་ལྡོག་
སོང་བའི་སྣང་བ་ཞིག་ཤར། དེ་ནས་བཟུངས་བསྙུན་གཞི་ཡང་རིམ་གྱིས་དེངས། ཐེངས་
ཅིག་ཉེ་གནས་ལ་དུར་བྱ་འདི་ཚོ་ཡེ་ཤེས་དབྱིངས་ཀྱི་མཁའ་འགྲོ་དངོས་ཀྱི་སྤྲུལ་པ་ཡིན་
ན་རང་རེ་གཉིས་ནས་ཟན་གྱི་བམ་ཚོགས་ཞིག་བཅས་ལ་ཚོགས་ཀྱི་འཁོར་ལོ་ཕུལ་དང་
བྱ་རྣམས་འོང་གསུངས་ཏེ་བདུད་གཅོད་ཟབ་མོའི་ཚོགས་འཁོར་ཕུལ་ཚེ་མཁའ་འགྲོ་སྡེ་
ལྔའི་རྣམ་སྤྲུལ་གྱི་རྒོད་ཐང་དཀར་ལྔ་བྱོན་ནས་ཟན་རྣམས་ལྷག་མེད་དུ་རོལ། དེ་སྐབས་
རག་རའི་ཞོང་རྐོ་ཞེས་པ་ནས་ཤེལ་གྱི་སྒྲོམ་བུ་ཞིག་གཏེར་དུ་བཞེས་ནས་མཚོ་རྒྱལ་གྱི་
སྒྲུབ་པ་ཞིག་གཏན་ལ་ཕབས་ཏེ་ཉེ་གནས་སོགས་ལ་དབང་སྨོན་ལམ་གཏད་རྒྱ་བཅས་
གནང༌། །
མེ་ཕོ་རྟའི་ལོར་ནུབ་གཅིག་ཆོས་རྗེ་མཆོག་གི་རྨི་ལམ་འོད་གསལ་གྱི་སྣང་ངོར་
32



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
མདུན་གྱི་ནམ་མཁར་འཇའ་ཟེར་ཐིག་ལེ་འོད་ཕུང་གི་ཀློང་དུ་བྱང་གཏེར་རིག་འཛིན་
རྒོད་ལྡེམ་བྱོན་ནས་ཁྱེད་དང་ང་གཉིས་སྤྲུལ་གཞི་གཅིག་ཡིན་པས་ཁྱེད་ཀྱིས་གཏེར་ཆེན་
འཕྲིན་ལས་གླིང་བའི་ཟབ་གཏེར་ཡོངས་ཀྱི་དབང་ལུང་སྐལ་བ་དང་ལྡན་པའི་གང་ཟག་
རྣམས་ལ་མཛོད་དང༌། ཁྱེད་ལ་དབང་ལུང་གི་རྒྱུན་མི་བཞུགས་ཀྱང་ཆོག་གསུངས་ཏེ་
སྒྲུབ་པའི་གཉེར་བྱང་གཏད། ཁོང་གིས་ཨོ་རྒྱན་མཁའ་འགྲོ་ནོར་ལྷའི་སྒྲུབ་པ་ཞིག་ཡོད་
པས་དེ་ཚོ་སྒྲུབ་ན་ཆོག་གམ་ཞུས་ཚེ། དེ་མ་ཐག་ཨོ་རྒྱན་མཁའ་འགྲོ་ནོར་ལྷ་གསེར་གྱི་
མདོག་ཅན་ཕྱག་ན་ནོར་གཞོང་བསྣམས་པ་ཅན་ཞིག་གིས་ཞལ་གཟིགས་ཏེ་ཁྱེད་ལ་ནོར་
སྒྲུབ་ཅིག་སྤྲད་འོང་བས་དེ་སྒྲུབས་དང་ནོར་གྱིས་ཕོངས་པ་མི་འོང་གསུངས། ཉིན་ཁ་
ཤས་ནས་སྡེ་བཀྲོམ་དཀྱིལ་ལམ་ཟེར་བ་ན་མི་འགའ་དང་མཉམ་དུ་བྱོན་པའི་ཚེ་ཡི་གེ་
ལྡེབ་གཉིས་རླུང་གིས་བསྐྱོད་དེ་སྐུ་པང་དུ་བབ་ཚེ་དེར་ཁོང་གིས་གཟིགས་པ་ན་ཨ་ཕང་
གཏེར་ཆེན་ཨོ་རྒྱན་འཕྲིན་ལས་གླིང་བའི་ནོར་ལྷའི་སྒྲུབ་ཐབས་ཆུང་བ་དེ་ཡིན་པས་རྗེ་
ཉིད་ཐུགས་དགྱེས་པ་ཆེན་པོའི་ངང་ནས་ཡུལ་ཁམས་སྤྱི་དང་བྱེ་བྲག་གི་དབུལ་ཕོངས་
སེལ་ཕྱིར་དུ་སྒྲུབ་ལ་རྩེ་གཅིག་ཏུ་གཞོལ་བས་ཡངས་པའི་རྒྱལ་ཁམས་ཀུན་ལ་ཆར་ཆུ་
དུས་སུ་བབས། ལོ་ཕྱུགས་རྟག་ཏུ་ལེགས་པ་སོགས་ཕྱ་གཡང་དངོས་གྲུབ་ཀྱི་གཏེར་རང་
བྱུང་དུ་རྡོལ་ཏེ་འགྲུབ་རྟགས་མངོན་དུ་བྱུང༌། ཡང་ཐེངས་ཅིག་སྒྲུབ་པ་ཆེན་པོ་བཀའ་
བརྒྱད་ཀྱི་སྨད་ལེ་ཞིག་དགོངས་གཏེར་དུ་ཕབས་ལ། དེ་ཁྱེར་ནས་བླ་མ་རིན་པོ་ཆེ་རིག་
འཛིན་ཉི་མའི་མདུན་དུ་བྱོན་སྐབས་སུ་བླ་མའི་ཞལ་ནས་མདང་དགུང་ངས་འཁོར་གདོང་
གཏེར་ཆེན་གྱི་གཏེར་སྐལ་རེད་ཟེར་བའི་སྨད་ལེ་ཞིག་ཁྱེར་འོང་བ་རྨིས་གསུངས། དེ་ཚེ་རྗེ་
ཉིད་ཀྱིས་འདི་ཡིན་ནམ་ཞེས་ཡི་གེ་ཕུལ་བས་འོ་དེ་རེད་འདི་ནི་འཁོར་གདོང་གཏེར་ཆེན་གྱི་གཏེར་
སྐལ་ཡིན་པ་འདྲ་གསུངས། གཞན་ཡང་འདི་སྐོར་ལ་ཞལ་གཟིགས་ལུང་བསྟན་དང་། བརྡ་
33



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཡིག་ཤོག་སེར། གཏེར་སྒྲོམ་སྣ་ཚོགས། མངོན་ཤེས་དང་རྫུ་འཕྲུལ་གྱི་བཀོད་པ་བསམ་
གྱིས་མི་ཁྱབ་པས་དངོས་དང་དངོས་མེད་ཀྱི་དོན་སྣ་ཚོགས་མཛད་པ་ཆེས་མང་ཡང་ཡི་གེ་མང་
བར་དོགས་ནས་རེ་ཞིག་བཏང་སྙོམས་སུ་བཞག །
ས་རྟ་ལོའི་ཡོས་ཟླའི་ཚེས་བདུན་ལ་རྒྱལ་ཡུམ་ཡེ་ཤེས་མཚོ་རྒྱལ་མི་མོའི་ཚུལ་འཆང་
ཌཱ་ཀི་ཏཱ་རེ་དེ་བཱིས་རྒྱལ་དབང་ཨོ་རྒྱན་ཆེན་པོའི་ཟབ་གཏེར་གྱི་བདག་པོར་ལས་སྨོན་མཉམ་
དུ་ཐེབས་པའི་གཏད་རྒྱ་དུས་ལ་བབས་ཚུལ་གྱི་བརྡ་བྱང་རྣམས་ཆོས་རྗེ་མཆོག་ལ་ཡིག་འཕྲིན་
དུ་བསྐུར་བ་ནི།
ནམ་མཁའི་སྙིང་པོའི་སྤྲུལ་པ་ཀཿ
ཆོས་བརྒྱད་དབེན་པས་མཐའ་ལས་གྲོལ།
སྣང་བ་རྟེན་འབྲེལ་རྨི་ལམ་ལ
དྲན་པའི་རྩིས་ཟིན་ཡོད་མ་མཆིས
ཀ་དག་རིག་སྟོང་རྗེན་པ་ལ
བཟང་ངན་རྟོག་པས་བསླད་མ་ཞུགས
མཁྱེན་ཆ་འགགས་མེད་འཆར་སྒོ་ཡང
ཡེ་ཤེས་གསལ་བའི་འོད་ལྔ་འཁྱུགས
མི་རྟག་རྟག་ཆད་མཐའ་ལས་གྲོལ༔
ངེས་དོན་རིག་པའི་ཉི་མ་ཤར
འོད་གསལ་རིག་པའི་རང་ངོ་ཟིན
མི་རྟོགས་ཡེ་ཤེས་འདི་ཀའོ༔
ཞེས་དང་། འུ་ཅག་སྨོན་ལམ་མཐུ་བཙན་པས
རྟེན་འབྲེལ་མཉམ་དུ་འཛོམས་སྲིད་ན༔
34



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
རྩལ་ལྡན་སྤེལ་གྱི་ལོ་ཁམས་ལ
ཤར་ཕྱོགས་གཡུ་རིའི་མཚོ་མགྲམ་དུ༔
སྒྲུབ་པ་བཀའ་བརྒྱད་གནས་མཆོག་ལ
སྨོན་ལམ་མཉམ་དུ་འདེབས་ནུས་ན༔
ཟུང་གཉིས་གཏད་རྒྱ་མཉམ་དུ་སད༔
རབ་གསེར་འབྲིང་དངུལ་ཟངས་ལྕགས་ཀྱི
རིན་ཆེན་ལྔ་ཡི་རྒྱུ་རྐྱེན་བཅས
ཚོགས་མཆོད་བྱེ་བའི་གྲངས་འཁྱོལ་ན
རྟེན་འབྲེལ་འཛོམས་པའི་སྐལ་བ་ཡོད༔
ཞེས་དང་། བྲག་དཀར་སྤྲེལ་གྱི་སྒྲུབ་གནས་སུ༔
མཁའ་འགྲོ་འབུམ་གྱི་ཤོག་སེར་ཡོད༔
ཐུགཀྱིས་
པདྨ་དྲི་མེད་འོད་གསལ་བློ་གྲོས་མཐའ་ཡས་ལ་ཕུལ། དེ་བྲིས་སོ།། གསང་རྒྱ་ཞེས་དང་།
གངས་ལྗོངས་ཕན་བདེ་ལེགས་ཚོགས་དཔལ་ཡོན་རྒྱས༔
མུན་གླིང་བསྟན་པའི་སྒྲོན་མེ་ཕྱོགས་བཅུར་སྤེལ
ས་གསུམ་བཀྲ་ཤིས་དགེ་བཅུའི་སྣང་བས་ཁྱབ
ཕྱོགས་ལས་རྣམ་པར་རྒྱལ་བའི་རྟེན་འབྲེལ་འགྲིགས༔
35



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
ཞེས་དང་། བྱང་ན་ཁྲ་ཕྱུག་མོའི་ལ་ཁ་ནས
གཏམ་ཅི་བཤད་ཞེ་ལ་དྲན་ནས་འདུག
ཡང་བསམ་ན་སེམས་ན་གསལ་ལེ་འོང
རྡོ་རི་མོ་བརྐོས་བཞིན་ལྷང་ངེར་དྲན
གྲོགས་ཕྲག་གཡས་སྟེང་ན་ཡི་གེ་ཡོད༔
གཟུགས་ཡི་གེའི་འབྲུ་ལ་བལྟས་ན་གོ༔
ད་དུས་ལ་བབས་ཚེ་སྦས་མ་ཐུབ
བྲག་དཀར་མོའི་ནང་བཅུད་གཏེར་གྱི་སྒྲོམ
སྟོད་ན་ཁྲའི་གཞུང་ན་གཏེར་དུ་སྦས
དུས་ད་ལྟ་མ་དང་མཁའ་འགྲོ་ཡི༔
ཚོགས་མཆོག་སྦྱིན་འབད་ན་དོན་ཆེན་སྣང
སྐབས་ཨེ་མཆིས་སྙིང་གྲོགས་སེམས་ཀྱིས་ཤེས
ཕྱོགས་གཞན་དང་རང་གི་ཡུལ་དབུས་སུ
སེམས་དང་བའི་མདངས་འཛིན་ཐིག་ལེར་གསལ
བཀའ་སྔགས་ཀྱི་བདག་མོས་གཉེར་བྱང་འཆང
ད་པདྨའི་ཕ་ཕོག་བུ་ལ་ཐོབ
གྲོགས་ཟུང་གི་གཏད་རྒྱ་དུས་ལ་བབ༔
ད་པདྨའི་བཀའ་བཞིན་བསྒྲུབ་ན་ལེགས
ཐུགས་ཡང་གསང་ཙིཏྟའི་སྒྲོམ་རྒྱ་ན༔
མ་མཁའ་འགྲོ་འབུམ་གྱི་སྙིང་བྱང་ཡོད
སྒོས་སྙིགས་མའི་རུ་འཛིངས་བཟློག་པའི་ཐབས༔
36



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
མ་མཁའ་འགྲོའི་ཡིག་འཕྲིན་ཚེགས་མེད་པར
ཡོད་ངེས་པ་མཁའ་འགྲོའི་ལུང་གིས་ཟིན
གྲོགས་རིག་འཛིན་རྣམས་ཀྱི་ལྡེའུ་མིག་ཡིན
ཞེས་དང་། སྐྱེ་སྔོན་ར་ས་འཕྲུལ་གྱི་གཙུག་ལག་ནས
ལས་སྨོན་མཉམ་དུ་ཐེབས་པའི་དཔའ་བོ་ལཿ
པདྨ་མདོ་སྔགས་དོན་ཀུན་ཚུལ་བཞིན་འགྲུབ༔
བྱ་ཤྲཱི་ཝས་ཟབ་གཏེར་བཅུ་གསུམ་སྤེལ
རྡོ་རྗེ་གཏུམ་པོས་མཐའ་དམག་འཕྲུལ་འཁོར་གཞོམ
དྲི་མེད་བློ་གྲོས་ཚེ་ལ་དབང་བའི་མཆོག༔
གཏེར་རིགས་ཀུན་གྱི་མཐུན་རྐྱེན་ཚེ་ཡི་མིང
གཟུང་མཆོག་ཕྱག་རྒྱའི་སྨོན་ལམ་མཉམ་དུ་ཐེབས
ཤར་ཕྱོགས་བྲག་དཀར་གཡུ་ཡི་ཉེ་འདབས་སུ
ད་དུང་ཨ་ཙར་ས་ལེའི་སྤྲུལ་བ་གཅིག༔
ཟུང་གཉིས་རྟེན་འབྲེལ་འཛོམས་པའི་སྐལ་བ་ཡོད༔
ནུས་ལྡན་སྤྲུལ་པའི་མྱུ་གུ་སྨིན་ན་ཐང
བསོད་ནམས་རྟེན་དུ་འཛོམས་པའི་སྐལ་བ་མཆིས
ཞེས་དང་། ལས་སྨོན་ལམ་དུས་སུ་ཁེལ་ནུས་ན།།
གནས་ཡུལ་གྲུ་བཅུ་གསུམ་དབང་སྐལ་མཆིས།།
ཚེས་སྲོག་སྨེ་དགུ་གླིང་བདུན་བདུན་ཚེ། །
ཐབས་གྲོལ་བྱེད་རང་གཏེར་རྫོང་དགུ་ཕབ
37



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ལམ་སྒྲུབ་ཐབས་ཁ་བྱང་བཞིན་དུ་རྟེན
སྐབས་དགེ་ལེགས་བྱེ་བའི་འདབ་སྟོང་བཀྲ
ཡུལ་ཡངས་པའི་གྲོང་ཁྱེར་ཆེན་པོ་ན
རི་གསེར་རིའི་མགོ་ལ་རྟ་བདུན་འཛོམས
ལྷོ་གླང་ཆེན་རྒྱབ་ལ་ནོར་བུ་ཁུརཿ
དགོས་འདོད་དགུ་འབྱུང་བའི་གཏེར་དུ་ཤརཿ
བྱང་རྨ་རྒྱལ་སྤོམ་རའི་ཉེ་འདབས་ནས
གཡུ་དྲུག་དཀར་རྩེ་མོ་དགུང་ལ་རེགས
མདངས་མི་ཉམས་བཙོ་མའི་རང་མདོག་ཐོན
སྤྲེལ་ཚ་ཡིས་དགའ་འབོད་ལྷང་ལྷང་བཟོ
འཛུམ་སྟག་མོ་ཐང་བཀྲ་མཛེས་པ་ལ
ཡིད་ཆུ་ཤེལ་ཟླ་བའི་ཏོག་རྒྱན་སྤྲས༔
གཡས་སྐྲ་ལོ་མཛེས་པའི་རྒྱན་ཆ་ལ༔
གསེར་གེ་སར་འདབ་ལྡན་བཅུད་བཟང་དགོས
གནས་ཨོ་རྒྱན་ལྷོ་ནུབ་དཔལ་རི་ནསཿ
ལས་མ་བོས་མགྲོན་པོ་རང་ཅག་གི
གཞི་དམ་ཚིག་གཙང་མའི་ས་གཞི་ལ
རྐྱེན་སྨོན་ལམ་བཟང་པོས་སོ་ནམ་བྱས
ལས་སྐལ་བ་མཆིས་ན་དེ་འདྲ་རེད
སྐབས་ཨེ་མཆིས་སེམས་ཅན་ལས་ལ་རག
ཞེས་དང་། ལས་སྐྱེ་སྔོན་སོ་དབུ་ཚལ་གསེར་ཁང་ནས
38



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ་
བཀའ་ཟབ་མོའི་སོ་དབང་བཀའ་ཡང་ཡང་གནངཿ
ལས་སྨོན་ལམ་སོ་འཛོམས་པའི་རྟེན་འབྲེལ་ཡོད
བཀའ་ཟབ་མོའི་སོ་མེ་ཏོག་མཉམ་དུ་བབས་
མགོན་པདྨའི་སོ་གཏད་རྒྱ་སྨོན་ལམ་ཐེབས
ཞེས་དང་། ཨེ ལས་སྐྱེ་སྔོན་རྒྱ་གར་ཤར་ཕྱོགས་སུ
ཕ་ཀུན་གཟིགས་ཡེ་ཤེས་བློ་གྲོས་ཡིན
ཡུམ་མ་དཱ་ཚེ་ཡི་དཔལ་ལྷ་མོ༔
དོན་བཟང་འབྲེལ་འགྲོ་ཁམས་དོང་ནས་སྤྲུགས༔
ཟུང་འབྲེལ་བའི་ལས་སྨོན་དེ་འདྲ་ཡིན
གྲོགས་གཞོན་ནུ་ནམ་མཁའི་སྙིང་པོ་ལགས༔
ཐབས་མང་པོའི་རྟེན་འབྲེལ་ལེགས་ན་ཡང
འཕྲལ་མུ་སྟེགས་གདུག་པས་འཚེ་བ་བྱུང
སྔོན་རྒྱ་གར་གྲོ་སྐྱེས་ཉེ་འདབས་སུ༔
མ་ཚེ་འཛིན་ལྷ་མོ་སྒྲོལ་མ་དང
རྗེ་ནམ་སྙིང་སྤྲུལ་པ་བློ་གྲོས་གྲགས༔
དོན་འབྲེལ་ཚད་པདྨ་འོད་དུ་དྲངས
ཟུང་མཁའ་སྤྱོད་ཨོ་རྒྱན་གླིང་དུ་གཤེགས༔
ང་རྗེ་བཙུན་ཨརྱ་ཏཱ་རེ་དང༔
གྲོགས་པདྨ་བློ་གྲོས་ཞེས་བྱ་བ༔
ལས་རྟེན་འབྲེལ་སྨོན་ལམ་མཉམ་དུ་ཐེབས
39



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཡིད་དམ་ཚིག་འབྲལ་མེད་ཐབས་ཤེས་ཟུང༔
ཞེས་དང་། ལོ་གཡང་དཀར་ཟླ་བའི་ས་འཛིན་ལ
སྟག་དམར་ཡག་འཛུམ་དྲུག་གཏིང་ནས་ངོམ༔
སྤྲེལ་རྩལ་ལྡན་ཡིད་ཀྱི་མེ་ཏོག་བཞད༔
ཚེ་སྔོན་མའི་ལས་ཀྱི་བཀོད་ཐང་དྲན
དགོན་ཁྲ་མོའི་གཙུག་ལག་བཞེངས་ནི་དྲན
ཞིང་སོ་ནམ་མཉམ་དུ་ཐེབས་ནི་ཤེས
འཁོར་སློབ་འབངས་ཅི་ཡོད་སེམས་ལ་གསལ༔
ཞེས་དང་། དུས་རྟེན་འབྲེལ་མ་འཆུགས་གནད་ལ་ཁེལཿ
ཟུང་བསྟན་འགྲོའི་གསོས་འགྱུར་རྡོ་རྗེས་བསྔགས༔
ཚིག་བཅུ་གསུམ་མཁའ་འགྲོའི་བརྡ་བྱང་ཡོད༔
བརྡ་ཨེ་ཁྲོལ་རིག་པའི་ཁྱེའུ་ཆུང་ལགས
ཚིག་གབ་གསང་སྦས་པའི་ཟ་སྒྲོམ་ནི
ལྕགས་ཁྲོ་ངར་ཞུན་མ་ཕག་མགོའི་དབྱིབས
མགོན་མ་ཧཱ་ཀ་ལའི་གནས་ཆེན་དུ༔
མཚོ་དབང་མདོག་དགའ་འཁྲིལ་འདྲ་བའི་དབུས༔
དུང་ཆུ་སྲིན་གདུག་པའི་གྲེ་བར་གདའ
ཐབས་ཨེ་ལྡན་ནུ་གུ་ཁྱོད་ལ་རག
40_



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ལས་བརྩོན་ན་ཐབས་ཀྱི་གྲོགས་མཆོག་ནི༔
རིགས་སྔགས་སྐྱེས་དཔའ་བོ་བཅུ་གསུམ་གནད
བརྡ་སྒོ་འབྱེད་ཤེས་རབ་གཟུང་མ་ལྔ༔
རྒྱུ་རིན་ཆེན་ལྔ་ཡི་ལྡེ་མིག་འདི༔
དུས་ནམ་ཡང་མ་འབྲལ་ལུས་ལ་འཆོངསཿ
ཞེས་དང་། ཁྱེད་རིགས་བཟང་ཁུངས་བཙུན་ལྷ་ཡི་བུ
ང་སྔགས་སྐྱེས་མི་མོ་དེ་བཱི་གཉིསཿ
དུས་སྙིགས་མའི་རུ་འཛིངས་སྐྱོབས་པའི་ཆེད༔
མགོན་ཨོ་རྒྱན་པདྨའི་ཕོ་ཉ་ཡིན
ལས་སྨོན་ལམ་གཏད་རྒྱ་མཉམ་དུ་སད
མ་འགྲོ་ཀུན་འདྲེན་པའི་དམ་བཅའ་ཡོད༔
ཞེས་དང་། རི་གསེར་ལྡན་རྒྱལ་རོང་བྲག་ལྷའི་གནས
བྲག་མདའ་སྒྲོ་འདྲ་བའི་གཞི་དཀྱིལ་ན
རྗེ་ནམ་སྙིང་སྤྲུལ་བའི་དབང་སྐལ་ལཿ
གཏེར་རིན་ཆེན་རྫས་མཆོག་ལག་ཏུ་རྙེད
འཇང་གཡུ་ལྷའི་རྫོང་ཆེན་ཡིན་སྣང་ཤརཿ
ཞེས་དང་། སྨན་དུང་སྐྱོང་རཏྣའི་དོ་ཤལ་མསཿ
གསེར་སེར་པོའི་འབྲུ་ཚིག་བརྡ་བྱང་སྤྲད༔
4



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
རྐྱེན་གེགས་མེད་འགྲོ་དོན་ཡུལ་དྲུག་ཁྱབ༔
ཞིང་ཐེར་འབུམ་དགུ་ཡི་འགྲོ་དོན་སྣང
ཞེས་དང་། དུས་རྩལ་ལྡན་ལྕགས་ཕོ་སྤྲེལ་གྱི་ལོརཿ
གནས་ཕུན་ཚོགས་དབེན་གནས་ལྷུན་གྲུབ་སྟེང
མགོན་སྐྱབས་གཅིག་མཐོང་ཐོས་དྲན་རེག་རྟེན
ཆོས་ཟག་མེད་བདེ་ཆེན་དལ་ཞལ་ཕྱེས
འཁོར་དཔའ་བོ་དཔའ་མོའི་སྟོན་འཁོར་འཚོགས
ཞིང་འགྲོ་ཁམས་དོང་སྤྲུགས་འདྲེན་སྟོབས་ཆེ༔
ཐབས་མ་ནོར་སྙིང་གི་ནོར་བུར་འཆོངསཿ
གནས་ལྷོ་ཕྱོགས་རྫ་ཁྲ་བྱ་ཁྱུང་ཚལ
འོག་ཀླུ་གདོན་འདུལ་བའི་བརྡ་བྱང་སྦསཿ
བར་གསེར་ལྗོངས་ནོར་བུའི་གཏེར་སྒོ་ན
ལྷ་དབང་ཆེན་མ་ཧཱ་ཀ་ལའི་སྒྲོམ
རྒྱུ་རིན་ཆེན་བསེ་ལ་རྡོ་རྗེའི་དབྱིབས
ནུབ་དཔལ་བརྩེགས་པདྨ་ར་གའི་གནས
མགོན་འཆི་མེད་སྲོག་སྒྲུབ་པདྨ་དཀར
ལུས་སྐྱེ་འཆི་བྲལ་བ་རྡོ་རྗེའི་རྫོང
བྱང་བྲག་དཀར་གནམ་ལྕགས་མདུང་རྩེའི་དབྱིབས
ཆོས་ལྟ་ལོག་ཚར་གཅོད་སེང་གེའི་སྒྲ
སྒྲོམ་བེཟླུར་མཆོད་རྟེན་སུམ་བརྩེགས་དབུས༔
མ་སེང་ཧ་ཌཱ་ཀིའི་སྒྲུབ་ཐབས་སྦས༔



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
བལ
བརྡ་ཚེགས་མེད་གསེར་གྱི་ཤོག་སེར་གདལཿ
དུས་རྟེན་འབྲེལ་ལེགས་པས་བརྡ་ཁྲོལ་ན
བྱང་མུན་ནག་དུག་མཚོ་རྨང་ནས་སྐམ༔
ཞེས་དང་། དབང་ཆེན་རྟ་མཆོག་རོལ་བའི་དཀྱིལ་འཁོར་གྱི་དགྱེས་ཞལ
རྒྱལ་ཡུམ་རྡོ་རྗེ་ཕག་མོའི་བརྡ་སྒོ་འདི་ཕྱེས་ཡོད༔
མི་འགྱུར་དཔལ་བེའུ་དགུ་ཡི་གཏེར་སྒྲོམ་ནི་བཅུ་གསུམ
ཤར་ཕྱོགས་གཡུ་རིའི་རྩེ་ན་མདངས་འཛིན་གྱི་ཐིག་ལེ
ཟུང་གཉིས་བགོ་སྐལ་ཡིན་པས་དུས་བབས་སུ་སྣང་ངོ༔
ཞེས་སོགས་རྒྱལ་དབང་ཨོ་རྒྱན་ཆེན་པོའི་ཟབ་གཏེར་ལ་མངའ་དབང་བསྒྱུར་བའི་
དུས་ལ་བབས་ཚུལ་གྱི་བརྡ་བྱང་ཅི་རིགས་པ་ཆོས་རྗེ་གཏེར་ཆེན་ཉིད་ལ་འཕྲིན་དུ་བསྐུར།
ས་རྟ་ལོའི་ཧོར་ཟླ་དྲུག་པའི་ཚེས་ཉེར་ལྔ་ལ་འོད་གསལ་ཉམས་ཀྱི་སྣང་ངོར་འཛམ་
གླིང་སེང་ཆེན་རྒྱལ་པོ་ཁྲབ་རྨོག་འཁོར་གསུམ་གྱིས་བརྒྱན་ཏེ་བྱོན་ནས་རྗེ་ཉིད་ལྷ་ཁང་ཞིག་ཏུ་
ཁྲིད་ཚེ་གཡས་གཡོན་མདུན་རྒྱབ་ཐམས་ཅད་ན་དྲིལ་བུ་མང་པོས་གྲལ་བསྒྲིག་ཡོད་པར་
སེང་ཆེན་རིན་པོ་ཆེའི་ཞལ་ནས་འདི་ཐམས་ཅད་རྒྱལ་དབང་ཨོ་རྒྱན་ཆེན་པོའི་མདུན་སར་
སྨོན་ལམ་མཉམ་དུ་ཐེབས་པའི་ཁྱེད་ཀྱིས་སྔོན་ནས་འབྲེལ་བའི་གཟུང་མ་ཡིན་པས་འདི་
དག་གི་ནང་ནས་གཅིག་ལོངས་ཤིག་གསུངས་པ་ལྟར་ལེན་གྲབས་བྱེད་ཚེ་དྲིལ་བུའི་ཁྲོད་
དུ་ལྷག་པར་ཆེ་ཞིང་འོད་འབར་བ་ཞིག་ཡོད་པ་དེ་ནམ་མཁར་འཕགས་ཏེ་རྗེ་ཉིད་ཀྱི་སྐུ་པང་
དུ་བབས་པ་དང་མཉམ་དུ་ཡེ་ཤེས་མཚོ་རྒྱལ་དམར་པོ་ཞིག་ཏུ་གྱུར་བར་སྣང་། ཡང་ནུབ་
གཅིག་ཨོ་རྒྱན་ཡབ་ཡུམ་གྱི་ཞལ་གཟིགས་བྱུང་ཚེ་མཚོ་རྒྱལ་གྱིས་ཐུགས་སྐྱོ་བའི་རྣམ་པ་
43



དཔལ་ཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
མཛད་པས་ན། རྗེ་ཉིད་ཀྱིས་བདག་ལ་ཕ་ཅིག་ཨོ་རྒྱན་ཡབ་ཡུམ་གྱིས་རྟག་ཏུ་ཞལ་གཟིགས་
སྐབས་དགྱེས་ཆགས་བཞད་པའི་ཉམས་མཛད་ལ། དོ་དགོང་ཐུགས་སྐྱོ་བའི་རྣམ་པ་ཅིའི་
ཕྱིར་མཛད་ཞུས་ཚེ། རྒྱལ་ཡུམ་ཉིད་ཀྱི་ཞལ་ནས་མི་རིང་བར་ཁྱེད་ལ་བསྟུན་ནད་དྲག་པོ་
ཞིག་གིས་ཟིན་པར་འགྱུར། དེ་ནི་སྔོན་གྱི་ལས་དབང་གིས་ཡིན་པས་བཟློག་ཐབས་དཀའ་
ཡང་ངས་དངོས་སུ་ཁྱེད་ལ་ནད་གཡོག་བྱེད་གསུངས། རྒྱུ་མཚན་དེ་ཉེ་གནས་ལ་གསུངས་
པར། ཉེ་གནས་ཀྱིས་ལགས་མཚོ་རྒྱལ་གྱིས་དངོས་སུ་ནད་གཡོག་བྱེད་སྲིད་དམ་ཞེས་ཟེར།
དེ་ཕྱིས་སུ་མཚོ་རྒྱལ་དངོས་ཀྱི་སྤྲུལ་བ་མཁའ་འགྲོ་ཏཱ་རེ་དེ་བཱི་དང་མཉམ་འཛོམས་བྱུང་བའི་
རྟགས་མཚན་ཡིན་གསུངས། དེ་ནས་རྡོ་གྲུབ་རིན་པོ་ཆེ་རིག་འཛིན་འཇའ་ལུས་རྡོ་རྗེའི་སྐུ་
མཆེད་གྲུབ་པའི་དབང་ཕྱུག་ཆེན་པོ་བླ་མ་པད་ལོའི་ཞལ་ནས། ཁྱེད་སྐྱེ་སྔོན་རྒྱལ་རོང་ནམ་
སྤྲུལ་ཡིན་པས་རང་རེ་གཉིས་ལ་སྔོན་ནས་འབྲེལ་བ་ཆེ་ཞིང་ཁྱེད་ཀྱི་ཚེ་རབས་ལས་ཀྱི་གཟུང་
མ་མཁའ་འགྲོ་ཏཱ་རེ་ལྷ་མོ་ཡིན། བདག་ཁྱེད་རང་གཉིས་བར་གྱི་ལྡེའུ་མིག་ལྟ་བུ་ཡིན། ད་
ང་རང་ཞིང་གཞན་དུ་འགྲོ་རན་པས་རྗེས་སུ་ཁྱོད་གཉིས་མཉམ་དུ་བཞུགས་ན་བསྟན་དང་
འགྲོ་ལ་སྨན་པའི་དོན་བཟང་འགྲུབ་འོང་གསུངས། ཉིན་ཤས་མཚམས་ནས་ཁོང་ཞིང་གཞན་
དུ་བཞུད་སྐབས་རྗེ་ཉིད་ཀྱི་ཉམས་སྣང་ལ་མདུན་གྱི་ནམ་མཁར་འཇའ་སྤྲིན་གྱི་དབུས་སུ་
རྗེ་བཙུན་ཨརྱ་ཏཱ་རེ་བྱོན་ནས་ཕྱག་མཛུབ་མཁའ་དབྱིངས་སུ་གཏད་པར་གཟིགས་ཚེ། མེ་ཏོག་
དང་འཇའ་སྤྲིན་འོད་ལྔའི་ཀློང་ན་བླ་མ་ཁོང་ཡེ་ཤེས་དབྱིངས་ཀྱི་མཁའ་འགྲོའི་ཚོགས་བསམ་
གྱིས་མི་ཁྱབ་པས་འཇའ་ལམ་དར་ཐག་བརྒྱུད་དེ་གདན་དྲངས་པར་མཐོང་། ཡང་ཐེངས་
གཅིག་རྗེ་ཉིད་གདོད་མའི་མགོན་པོ་བཤེས་གཉེན་གྱི་ཟོལ་ལ་ཕེབས་པ་སྦྲུལ་པའི་གཏེར་
ཆེན་རིན་པོ་ཆེ་རིག་འཛིན་གསང་སྔགས་གླིང་པའམ་སེ་ར་ཡང་སྤྲུལ་རིན་པོ་ཆེ་ཚུལ་ཁྲིམས་
རྒྱ་མཚོ་མཆོག་མཇལ་དུ་བྱོན་སྐབས། གཏེར་ཆེན་བླ་མ་རིན་པོ་ཆེའི་ཐུགས་དགྱེས་པ་
ཆེན་པོའི་ངང་ནས་རང་རེ་གཉིས་ཟངས་མདོག་དཔལ་རི་ནས་མཉམ་པོར་འོང་བ་ཡིན། མདང་
44



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན། ཨ་
དགོང་ང་དཔལ་རི་ལ་སོང་བས་ཁྱེད་ལ་ཡེ་ཤེས་མཚོ་རྒྱལ་གྱིས་བསྐུར་བ་ཡིན་གསུངས་ནས་
ཀ་ར་ནོར་བུའི་དབྱིབས་ཅན་སོགས་ཞིམ་མངར་གྱི་རིགས་མང་པོ་གནང་སྟེ་ང་ལ་ཚེ་རིང་
མའི་ཞལ་གཟིགས་ཏེ་ཁྱེད་ཀྱི་ཚེ་རབས་གཏན་གྱི་གྲོགས་མོ་མཁའ་འགྲོ་ཏཱ་རེ་ལྷ་མོ་ཡིན་
ཞེས་ལུང་བསྟན་པས་ཁྱེད་གཉིས་མཉམ་དུ་འཛོམས་ན་བསྟན་དང་འགྲོ་བའི་དོན་ཆེན་འགྲུབ་
ངེས་ཡིན་གསུངས། དེ་ནས་ཆོས་རྗེ་མཆོག་གིས་ཐུགས་དགོངས་ལ་མ་དང་མཁའ་འགྲོའི་
བརྡ་ལུང་། རང་གི་ཉམས་སྣང་བླ་མ་རྣམས་ཀྱིས་གསུངས་ཚུལ་སོགས་གང་ལ་བསམ་ཀྱང་
རང་རེ་གཉིས་གདན་ཐོག་གཅིག་ཏུ་འཛོམས་ན་བསྟན་དང་འགྲོ་བའི་དོན་ཆེན་འགྲུབ་ངེས་
དགོངས་ཏེ་རང་གཏེར་གྱི་ཁ་བྱང་རྣམས་མཁའ་འགྲོ་མཆོག་ལ་བསྐུར་བ་ནི།
ཨེ་མཿ བདེ་གཤེགས་རྒྱལ་བ་ཀུན་འདུས་མཚོ་སྐྱེས་བླ་མ
བདེ་སྟོང་ཡེ་ཤེས་སྐྱེད་མཛད་མཁར་ཆེན་བཟའ་ཡིས༔
བདེ་ཆེན་འདུ་འབྲལ་མེད་པར་བྱིན་གྱིས་བརླབས་ཏེ
བདེ་ལེགས་བཀྲ་ཤིས་དཔལ་གྱི་ཤིས་པ་སྩོལ་ཅིག
སྐྱེ་ཀུན་ལས་སྨོན་མཐུན་པའི་རིགས་ལྡན་ཟླ་གཞོན།
བྱམས་ལྡན་མཛའ་གཅུགས་སྙིང་གི་ཐིག་ལེའི་དྭངས་མ
འགྱུར་མེད་གཏན་གྱི་གྲོགས་གཅིག་བདེ་བའི་རྡོ་རྗེར༔
ཀུན་གསལ་བྲིས་པའི་རི་མོ་ཚིག་གསུམ་སྤྲིང་སྙམ
མ་མཇལ་ཡིག་རིས་མང་སྤྲིང་ངོ་ཚའི་གནས་ལ༔
བརྩེ་ཆེན་ལྡན་ཕྱིར་ཐུགས་ཁྲེལ་མི་མཛད་སྙམ་བྱུང
མདོ་མེད་རྒད་པོའི་ངག་ལ་ཆ་བཞག་མེད་ཀྱང
གཡོ་མེད་ཨ་མཚར་གཏམ་གྱི་མེ་ཏོག་མཆོད་སྙམ
45



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
དགུང་སྔོན་བེཌཱུརྱ་ཡི་མཁའ་ལམ་ཡངས་པོར
འོད་སྟོང་ཤིང་རྟ་བདུན་པའི་འཛུམ་ཟེར་འགྱེད་ཚེ
ཨུཏྤལ་པདྨ་དཀར་པོའི་འཛུམ་ཞལ་བཞད་ཅིང
ངད་ལྡན་དྲི་བསུང་འཐུལ་བ་རྒྱུ་རྐྱེན་རྟེན་འབྲེལ
ཟིལ་མངར་སྦྲང་རྩིའི་བཅུད་རོལ་སྔོན་ལས་བཀོད་ཐང
ནེའུ་གསིང་གཡུ་མདོག་མཛེས་པའི་ཐང་ལྗོངས་ཡངས་པོར
གསར་འཁྲུངས་རྐང་འཐུང་པདྨའི་དགའ་ཚལ་བཞད་ཚེ༔
དྲུག་འགྱུར་གླུ་དབྱངས་ལེན་པའི་རྐང་དྲུག་སྦྲང་མསཿ
ཟིལ་མངར་སྦྲང་རྩིའི་བཅུད་རོལ་སྔོན་ལས་བཀོད་ཐང
ཟབ་ཡངས་མི་འགྱུར་དཔལ་གྱི་བསམ་ཡས་ཕོ་བྲངཿ
མཁན་སློབ་རྗེ་འབངས་རིག་འཛིན་ཌཱ་ཀིའི་ཚོགས་གྲལ
གསང་ཆེན་ཆོས་ཀྱི་དགའ་སྟོན་བདུད་རྩི་འགྱེད་ཚེ༔
དབང་སྐུར་སྨོན་ལམ་གཏད་རྒྱའི་དམ་ཚིག་དྲན་ནམ
རྗེ་འབངས་མཆོག་གྱུར་གནུབས་བན་ནམ་མཁའི་སྙིང་དང
མི་བརྗེད་གཟུང་ཐོབ་ཡེ་ཤེས་མཚོ་རྒྱལ་མ་ལ
རེག་གྲོལ་ཕྱག་རྒྱའི་ཉེ་ལམ་ཨ་ནུའི་ཟབ་ཆོས
བདེ་སྟོང་དགའ་བཞིའི་ཡེ་ཤེས་མངོན་དུ་འགྱུར་བྱེད༔
སྒྱུ་ལུས་ལྷ་སྐུར་སྨིན་པའི་ཐབས་ཀྱི་ལམ་མཆོག
ཟབ་བཅུད་བདུད་རྩིའི་བུམ་བཟང་བསྩལ་བ་དྲན་ནམ
རིགས་སྔགས་འཆང་ཆེན་རྒྱལ་དབང་ཨོ་རྒྱན་ཆེན་པོས
མ་འོངས་དུས་ན་མདོ་ཁམས་ཟལ་མོའི་རྒྱུད་དུ།
46



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཉི་སྒྲོལ་བྱེད་དང་འབྲུ་མང་ལོ་འཛིན་དུས་སུ
ཕྱི་རྐྱེན་ཀླ་ཀློ་ནང་རྐྱེན་འོལ་སེའི་མཐུ་ལསཿ
ཕྲ་མོའི་དམ་ཚིག་རྟེན་འབྲེལ་གནད་འཆུགས་བཅོས་བྱེད
རྟེན་སྙིང་འབུམ་དང་བསྐང་ཚོགས་ཚད་ལྡན་གནད་དོ༔
དོན་ཀུན་འགྲུབ་ལོའི་གླང་ཁྱིམ་ཅན་གྱི་ཟླ་བ
གཟའ་དར་གྲེ་སྐྱེས་དུས་སུ་ཌཱ་ཀིའི་ཚོགས་མཆོད
བྱས་ན་ལས་སྨོན་རྟེན་འབྲེལ་གཏད་རྒྱའི་མཐུ་སད
ཤར་ཕྱོགས་གཡུ་མཚོའི་གནས་སུ་རིན་ཆེན་སྒྲོམ་རྒྱལཿ
ཟབ་བཅུད་བདེ་སྟོང་དགའ་བཞིའི་གསང་ལམ་ཞེས་བྱ
དུས་སུ་བབས་ཚེ་མ་དང་མཁའ་འགྲོས་ལུང་སྟོན
ལག་ཏུ་རྙེད་ཚེ་ཤིན་ཏུ་གསང་རྒྱ་གལ་ཆེ༔
འབྱུང་བ་གསེར་གྱི་སྙིང་པོ་ལྗོན་ཤིང་སྐྱེས་བཞིན༔
བསམ་དོན་ཡིད་བཞིན་འགྲུབ་པ་མཁའ་འགྲོའི་ཐ་ཚིག
ཞེས་པའི་བཀའ་ཆེམས་གསེར་གྱི་རི་མོ་དེ་ཡང
ཐུགས་ལ་མངའ་འམ་ལྷ་གྲོགས་བདེ་བའི་རྡོ་རྗེ
བདེ་དགའ་འབར་གཡོ་རྩ་རླུང་འཕྲུལ་གྱི་ལྕགས་ཀྱུས
བདེ་ཆེན་དགའ་བཞིའི་ཡེ་ཤེས་དབྱིངས་སུ་འདྲེན་མཁས
བདེ་སྟོང་ཡེ་ཤེས་བསྐྱེད་པའི་མཆོག་གི་གྲོགས་ཁྱེད
བདེ་ལྡན་ཟལ་མོའི་རྒྱུད་འདིར་བཞུགས་པ་ངོ་མཚར
སྔོ་ལྗང་མཚོ་དང་གསེར་མིག་ཉ་མོ་འབྲལ་མེད
47



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
རབ་དཀར་བྲག་དང་ཐང་དཀར་རྒོད་པོ་འབྲལ་མེད
དབང་སྔོན་དགུང་དང་གསལ་བྱེད་ཉི་ཟླ་འབྲལ་མེད
དབང་བསྐུར་སྨོན་ལམ་དམ་ཚིག་ནམ་ཡང་འབྲལ་མེད
སྣང་ཆ་ཐབས་ཀྱི་ངོ་བོ་མཚོ་སྐྱེས་བླ་མ
སྟོང་ཆ་ཤེས་རབ་མཚོ་རྒྱལ་ཡེ་ཤེས་མཁའ་འགྲོ་
གཉིས་མེད་ཟུང་འཇུག་སྲས་མཆོག་བདེ་ཆེན་རོལ་བ
སྣོད་བཅུད་དག་མཉམ་ཆེན་པོའི་དཀྱིལ་འཁོར་ཨེ་ཧོ༔
ཡེ་ཤེས་གཟི་ཆེན་ལང་ཚོ་རྒྱས་པའི་ཞལ་བཟང
བྱམས་བརྩེ་འཛུམ་རིས་འཁྱུག་པའི་ཡིད་ནོར་ཆུ་ཤེལ
འཕྲིན་ཡིག་ཟླ་ཟེར་བདུད་རྩི་ནམ་རྒྱུན་སྤྲིང་ཞིང
ཐུགས་ཡིད་གཅིག་འདྲེས་གཟི་འོད་འབུམ་ཕྲག་སྩོལ་ཤོག
གྲོགས་ཁྱོད་བྱང་ཆུབ་བར་དུ་འབྲལ་མེད་འགྲོགས་ནས
བསྟན་འགྲོའི་རྒུད་པ་མཐའ་དག་གསོ་བའི་མཐུ་ལྡན༔
བདུད་སྡེའི་གཙོར་བྱས་བཟང་ངན་འབྲེལ་ཐོག་སེམས་ཅན
འདྲེན་པའི་དེད་དཔོན་དམ་པར་འགྱུར་བར་སྨོན་ནོ
ཞེས་སོགས་འཕྲིན་ལན་དུ་ཕུལ། དེ་ནས་མགར་ར་རྒྱལ་སྲས་པདྨ་ཚེ་དབང་གི་གཏེར་
གྱི་ཁ་བྱང་སྣང་གསལ་སྒྲོན་མེ་ལས།
ཅང་ཤེས་ལོ་ནས་བྱང་ཕྱོགས་གཞུ་ཡིག་ལ
སྐྱེས་པའི་སྟག་མོ་འཛུམ་ལྡན་ཏཱ་ཡི་མིང
མ་ཡི་རྩིས་གཞུང་མར་ཁུའི་མཚོ་རུ་འཁྱིལ
48



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན། ཨ
དེ་དང་འཕྲད་ན་རྣམ་གཉིས་དོན་གྲུབ་ཅིང༔
ཁྱད་པར་དབང་གི་འཕྲིན་ལས་སྒོ་བརྒྱ་འབྱེད༔
ཅེས་དང་། གཏེར་ཆེན་འཕྲིན་ལས་གླིང་བའི་གནས་ཡུལ་ཉེར་བཞིཥལུང་བྱང་ལས།
རྡོའི་སྦས་ཡུལ་ཟླ་གམ་སུམ་བརྩེགས་(དཔལ་སྙན་ལུང་ཐེག་ཆེན་ཆོས་འཁོར་གླིང་)དལ
ཡུལ་ཉེར་བཞིའི་བཀོད་པ་ཡོངས་སུ་རྫོགས༔
མ་མཁའ་འགྲོ་བྱེ་བ་འདུ་བའི་གནས
གནས་པདྨ་འོད་དང་ཁྱད་མ་མཆིས
མགོན་གུ་རུ་ཡབ་ཡུམ་སྤྲུལ་པའི་གར
མཚན་ཨ་བྱ་ཏཱ་རེ་ཐབས་ཤེས་ཟུང
ལས་སྨོན་ལམ་མཉམ་དུ་ཁེལ་ནུས་ན
གཏེར་གསར་རྙིང་གི་བསྟན་པ་ཕྱོགས་བཅུར་སྤེལ
འབྲེལ་ཚད་ཀུན་རྔ་ཡབ་དཔལ་རིར་འདྲེན
ཞེས་གསུངས་པ་ལྟར་རྒྱལ་དབང་པདྨ་ཀ་རའི་གཏེར་ལུང་དུ་མ་རུ་ཞལ་ཕྱོགས་མཐུན་
གྱིས་ལས་སྨོན་མཐུན་པའི་གཏད་རྒྱ་དུས་ལ་བབས་ཚུལ་ཆེས་གསལ་བོ་བསྟན་པ་བཞིན།
ཆོས་རྗེ་མཆོག་ཉེ་གནས་དགེ་ལེགས་ཉི་མ་དང་མཉམ་དུ་མཁའ་འགྲོ་རིན་པོ་ཆེའི་མདུན་
སར་བྱོན་ཚེ་ལམ་ཁ་ཐམས་ཅད་ན་ཁ་བ་ཧ་ཅང་ཆེ་ཞིང་རྗེ་ཉིད་སྐུ་བསྙུན་པ་བཅས་ཀྱིས་འབྱོན་
དཀའ་བས་རྗེ་ཡི་ཞལ་ནས་རྟེན་འབྲེལ་ཞིག་ཡོད་ན་དེ་ཀས་ཆོག་འདི་ཡན་ལ་འགྲོ་མི་ཐུབ་
པ་འདྲ་གསུངས་ཏེ་ཕྱིར་ལོགས་གྲབས་བྱེད་ཚེ་ཉེ་གནས་ཀྱིས་ཅིས་ཀྱང་འགྲོ་དགོས་ཞེས་
ནན་ཞུ་ཕུལ། དེ་ནས་སྐྱབས་རྗེ་མཆོག་གི་རྩ་གསུམ་སྲུང་མར་འཕྲིན་བཅོལ་ཞིག་མཛད་
49



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
པས་དེ་མ་ཐག་ལམ་ཁ་ནས་གཞན་དང་མི་འདྲ་བའི་རྟ་རྗེས་ཧ་ཅང་ཆེན་པོ་ཞིག་གི་རྗེས་ཤུལ་
རྙེད་པ་དེད་ནས་བྱོན་པས་དཀའ་ཚེགས་མེད་པར་མཁའ་འགྲོ་མཆོག་གི་བཞུགས་ཡུལ་རྩིས་
གཞུང་མར་ཁུའི་ཀླས་སུ་བགྲོད་ནས་མཇལ་འཕྲད་གནང་ཚེ་ཆོས་རྗེ་མཆོག་གི་ཞལ་ནས།
ཨོ་ངོ་བོ་སྟོང་པ་ཆོས་ཀྱི་སྐ་
ཨཱརང་བཞིན་གསལ་བ་ལོངས་སྤྱོད་རྫོགས
ཧཱུྃ་ཐུགས་རྗེ་ཀུན་ཁྱབ་སྤྲུལ་པའི་སྐུ
ཧཱིཝརིགས་འདུས་མཚོ་སྐྱེས་བླ་མས་སྐྱོངས
ཡིད་དྭངས་གསལ་ཤེལ་གྱི་མེ་ལོང་ངོར
རྩལ་སྣང་བའི་རི་མོ་འདི་ལྟར་བཀྲ
གླིང་དཀར་པོའི་བསྟན་པ་ཕྱི་དར་དུས
ཡུལ་བདེ་ལྡན་སྨུག་པོ་འཇང་གི་ཡུལ
འཇང་དགའ་སྐྱིད་བཀྲ་ཤིས་ནོར་བུའི་གླིང
གནས་ཡང་སྐྱིད་གཡུ་འབྲུག་འགྱིང་རྫོང་ན
དཔལ་གསང་བདག་སྤྲུལ་པའི་ཟློས་གར་བ
འཇང་དཔའ་བོ་གཡུ་ལྷ་ཐོག་འགྱུར་གྱིས
ཁ་ཚེ་སྟོད་འཇང་གི་གཅེས་ཕྲུག་བྱས
མཐོ་སྐུ་རྒྱལ་ལྷོ་བྲག་མན་ཆད་དང༔
དམའ་རྒྱ་ནག་ཏྲི་ཐུང་ཡན་ཆོད་དེར
དཔུང་ལས་དམག་ཕབ་ནས་དབང་དུ་བསྡུས
ཚེ་སྐེད་ལ་གླིང་གི་དཔའ་ཐུལ་བྱས
རྫོང་བཅུ་གསུམ་ཕབ་པའི་གཙོ་འཛིན་མཛད
50



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ་
ཚེ་སྨད་དུ་རིམ་གཉིས་ཉམས་བླངས་ནས
ལས་འབྲེལ་ཚད་རྔ་ཡབ་དཔལ་རིར་བཀོད༔
ས་འཇང་ཡུལ་ཞེ་ཐང་སྐྱིད་དང་གཅིག
འཇང་མི་ཁྲི་ལོངས་སྤྱོད་ཆེ་དང་གཉིས
བུ་གཡུ་ལྷ་དཔལ་རྩལ་རྒོད་དང་གསུམ
གསུམ་འཛོམས་པ་གོང་མས་བཀོད་ཐང་རེད
མོན་ཤེལ་བྲག་ནོར་བུའི་གཏེར་སྒོ་ནས
གོ་ཁྲབ་རྨོག་མཚོན་གྱི་རིགས་བྱེད་དང
རྫས་རིན་ཆེན་ནོར་བུ་ཆ་བདུན་བླངསཿ
རྒྱུད་ཡང་ཏིག་ཐིག་ལེ་གསེར་ཞུན་མ༔
བཅུད་སྙིང་ཐིག་ཟབ་ཆོས་སྐོར་བཞི་ཕབས
མགོན་པདྨའི་དབང་སྐལ་ཐོབ་པའི་དུསཿ
ལས་སྨོན་ལམ་གཏད་རྒྱ་མཉམ་ཐེབས་པའི
མ་ཨརྱ་ཏཱ་རེའི་སྤྲུལ་བ་མཆོག
སྨན་མོན་བཟའ་མེ་ཏོག་ལྷ་མཛེས་དེས
ལམ་བདེ་སྟོང་བསྒོམ་པའི་གྲོགས་མོ་བྱས
ཆོས་གསང་སྔགས་ཟབ་མོའི་ལྡེའུ་མིག་མཛད
བཀའ་ཟབ་བཅུད་གདམས་པའི་གཏད་རྒྱ་བཀྲོལཿ
སྐུ་བདེ་བའི་མེ་ཏོག་བདག་པོ་དེ།
ཀུན་གྲགས་པ་ཆེ་རྒྱུད་སྟག་རོང་ཟེར
51



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
དོན་ཡིན་པ་གཡུ་ལྷ་དཔའ་བོས་བྱས
གླིང་སེང་ཆེན་སྐྱེས་བུའི་ཐུགས་བཞེད་བསྒྲུབས༔
འཇང་མོན་ཡུལ་དཀར་པོ་ཆོས་ལ་བསྒྱུརཿ
ཆོས་བཤད་སྒྲུབ་ཟུང་འཇུག་བསྟན་པ་སྤེལ
ཐབས་གསང་སྔགས་ཟབ་མོ་ཉམས་སུ་བླངསཿ
ལས་གང་འབྲེལ་དྷུ་མ་ཐ་ལར་བཀོད༔
དུས་སྐྱེ་ཀུན་མི་འབྲལ་དམ་ཚིག་སྦྲེལ
སེམས་དགའ་སྐྱིད་འཛོམས་པ་བརྩེ་བའི་གྲོགས
དུས་ད་ལྟ་མདོ་ཁམས་ཟལ་མོའི་རྒྱུད
ལས་སྨོན་ལམ་གཏད་རྒྱ་མཉམ་དུ་སད
མྱུར་རྩལ་ལྡན་སྤྲེལ་གྱི་ལོ་ཁམས་ལ
གནས་ཤར་ཕྱོགས་གཡུ་རིའི་མཚོ་འགྲམ་དུ
ཕ་པད་འབྱུང་ཡབ་ཡུམ་ཚོགས་འབུམ་དངཿ
ཟུང་སྨོན་ལམ་མཉམ་དུ་འདེབས་ནུས་ན༔
རྫས་རིན་ཆེན་སྒྲོམ་བུ་རིགས་ལྔའི་གྲངས
ཆོས་ཡང་ཏིག་ཟབ་མཛོད་བཅུ་གསུམ་ལོན༔
ཆོས་བདེ་སྟོང་དགའ་བཞིའི་འཕྲུལ་འཁོར་མཐུས༔
མགོན་ནུས་ལྡན་སྤྲུལ་བའི་མྱུ་གུ་སྨིན༔
བཞི་བརྒྱད་ཀྱི་འཚུབ་མ་ཕུར་བས་གཞོམ
དཔལ་ཨ་ཁྱུང་དྷརྨཱའི་མིང་ཅན་གྱིསཿ
ཀླུའི་དབང་ལྡན་ནོར་བུ་ཕུལ་བའི་ཚེ



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
དོན་གང་བརྩམས་འགྲུབ་པའི་རྟེན་འབྲེལ་ཡོད༔
ནོར་སྲུང་གིས་སྒྲ་འཛིན་ངོམ་པའི་ཚེ
ཉེས་ལྟུང་གི་དྲི་མ་སྦྱངས་མཛད་པའི
དཔལ་རྡོར་སེམས་སྒྲུབ་ཐབས་ཆ་ལག་བཅསཿ
ཐུགས་དགོངས་ཀློང་ཡངས་པའི་དལ་ནས་ཕབ
གནས་ཡུལ་གྲུ་བཅུ་གསུམ་སྒྲུབ་གྲྭ་འཛུགས
ལྷ་རྡོར་སེམས་ཀྱི་བསྟན་པ་ཉིན་མོར་བྱེད
ཐུགས་སྐལ་ལྡན་བུ་ཆེན་ཉེར་ལྔ་སོགསཿ
གང་འབྲེལ་ཚད་ཐར་བའི་ལམ་ལ་སྙོགས
བརྡ་རང་ཤར་རེ་ཞིག་དེ་ཙམ་མོ༔
དོན་དགོས་གལ་བྱུང་ཚེ་རིམ་གྱིས་གསལ༔
གཏམ་དེ་ཚོ་ཐུགས་ཀྱི་དཔལ་བེར་འཆོངསཿ
བརྡ་གསལ་སྣང་ཤར་ཆ་དབྱིངས་ལ་དྭངས
ཞེས་དང་། བྱམས་བརྩེ་ལྡན་ཡིད་ཀྱི་དྭངས་མ་ལགས
སྐྱེ་སྔོན་མའི་འབྲེལ་ཚུལ་ཡིད་ལ་ཤརཿ
ཡིད་དགའ་སྐྱོས་མཆི་མའི་ཆར་རྒྱུན་འབེབས༔
བློ་འགྱུར་མེད་གཡུ་ལྗོངས་ནེའུ་གསིང་གཞིར༔
དད་དམ་ཚིག་དྲི་མེད་པད་གཞོན་བཞད༔
རྐྱེན་མི་མཐུན་བ་མོ་ཉེར་འཚེས་དབེན
ཐབས་གསང་སྔགས་ཟབ་མོའི་སྦྲང་རྩིའི་བཅུད༔
ཛ5



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཡོངས་ལྟོས་བཅས་གདུལ་བྱའི་རོལ་བ་དེ
ཕ་མཚུངས་མེད་བླ་མའི་བཞེད་དོན་ཡིན
མགོན་ཨོ་རྒྱན་པདྨའི་སྨོན་ལམ་ཡིན
མ་དཔའ་བོ་མཁའ་འགྲོའི་ཐ་ཚིག་ཡིན
ཕྲན་གདོལ་སྤྱོད་སྨོན་པ་བན་ཚེ་ངའི
ཡིད་ཤར་ཆའི་རི་མོ་དེ་འདྲ་རེད
གྲོགས་འགྲན་བྲལ་ཡིད་བརྟེན་ཏཱར་པོ་ཡི༔
ཐུགས་ཤར་ཚུལ་མ་གསང་དྲང་མོར་གསུངས
ཞེས་གསུངས། དེ་ནས་མཁའ་འགྲོ་མཆོག་གི་ཞལ་ནས
གནས་རྩོད་བྲལ་ཡིད་འོང་ཀ་མ་ལར
དུས་ཕུན་ཚོགས་རང་བྱུང་ལྔ་ལྡན་ཞིང༔
གནས་ཨོ་རྒྱན་དྷ་ན་ཀོ་ཤའི་མཚོརཿ
ཕ་རྗེ་བཙུན་བླ་མ་པདྨ་འབྱུང༔
མ་ཡུམ་ཆེན་རྡོ་རྗེ་རྣལ་འབྱོར་མ
དོན་དབྱེར་མེད་སྣང་སྟོང་འདུ་འབྲལ་མེད
ངའི་སྤྱི་གཙུགས་འཇའ་ཟེར་ཀློང་ན་བཞུགས༔
ཡིད་དད་བརྒྱའི་གཙུག་རྒྱན་རིན་པོ་ཆེ༔
སྐྱབས་མགོན་མེད་ཐུགས་རྗེས་མི་གཟིགས་སམ
ཕྱི་ཡུལ་རྐྱེན་དགྲ་གདོན་བགེགས་ཀྱིས་འཚེ
ནང་དུག་གསུམ་རྒྱུ་འབྲས་ནད་ཀྱིས་མནར
སེམས་མ་རིག་ཀུན་རྟོག་འཁྲུལ་བས་བསླུས༔
54



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ད་ཐར་མེད་འཁོར་བའི་གྲོང་ན་སྡུག
རྗེ་ཐམས་ཅད་མཁྱེན་པ་རིན་པོ་ཆེ༔
ངས་འོ་དོད་བོས་པ་གསན་དུ་གསོལ
ཐུགས་གཡོ་མེད་དགོངས་དང་དལ་དལ་ཞུ
སྤྱང་མདོ་མེད་བུ་མོས་ཞུ་བ་ཕུལ
ཁ་ཚེ་སྟོད་རྗེ་ཡི་རིགས་སུ་འཁྲུངས
ཕ་བླ་མའི་གདུལ་ཞིང་བསམ་མཐའ་ཡས
སྐུ་མཐོང་ཐོས་དྲན་རེག་འབྲེལ་ཚད་ཀུན།
ཞིང་རྔ་ཡབ་དཔལ་རིར་དགོངས་རྒྱས་བཏབས༔
ཞིང་ཐེར་འབུམ་བཅུ་ཡི་འགྲོ་དོན་འོང
སྐབས་སྐྱེ་སྔོན་ལས་ཀྱི་འབྲས་བུ་ཡིས༔
རྐྱེན་ལྔ་བཅུའི་འཕྲང་ཆེན་བརྒལ་མ་ནུས
འཕྲུལ་མི་མིན་སྲིན་པོས་ཁ་ཕྲུ་ཕོག༔
ལས་བཟློག་མེད་ཧ་ལའི་དབང་དུ་ཤོར
བྱང་ཀེ་ལ་ཤ་ཡི་ཚོགས་དཔོན་རྗེ
ལྕགས་འཁོར་ལོ་ཅན་གྱིས་འགྲོ་ཁམས་འདུལཿ
ཞིང་སྨོན་ལམ་ཐེབས་པའི་སྐལ་ལྡན་མང
གྲངས་དུང་ཕྱུར་བརྒྱ་དང་སོ་བདུན་འདྲེན
སྲིད་གསུམ་གྱི་རྗེ་བོ་ཁྱད་དུ་འཕགས
དཔལ་ཨོ་རྒྱན་འཕྲིན་ལས་གླིང་བ་ནི༔



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
མགོན་སངས་རྒྱས་ཀུན་གཟིགས་ཞེས་བྱ་བ
ཐབས་སྦྱོར་སྒྲོལ་བདེ་སྟོང་ཟུང་དུ་འཇུག
མགོན་བརྟུལ་ཞུགས་སྤྱོད་པའི་ཧེ་རུ་ཀ
རྗེ་རྟ་མཆོག་རོལ་བས་ཧ་སྐད་སྒྲོགས
སྲིད་སྐྱེ་འགྲོའི་བློ་ཡིད་དབང་དུ་བསྡུས
རྗེའི་འགྲོ་དོན་ཤམ་བྷ་ལ་རུ་ཡོད༔
སྐབས་ཕ་ཡི་གདུལ་བྱ་མདོ་ཙམ་ཡིན
ཧ་ཧ ང་རྗེ་རིགས་སྐྱེས་པའི་མིང་སྲང་ལཿ
སྐུའི་འགྲོ་དོན་བྱེད་ས་ལྷོ་དང་བྱང
འོག་ཤར་ནུབ་གསུམ་ལ་འགྲོ་བའི་དོན༔
ལས་སྣ་ཚོགས་སྤྲུལ་ནས་སྨོན་ལམ་ཡོད
སྔོན་ལས་སྨོན་དམ་ཚིག་དག་པའི་ཆུ
མཉམ་བཏུང་བའི་སྤུན་ཟླ་མང་ན་ཡང
ལས་ཉོན་མོངས་མཐུག་པའི་རྒྱུ་རྐྱེན་གྱིས
ཡིད་དྭངས་གསལ་མེ་ལོང་གཡའ་བྲལ་ངོར
ལས་ཉོན་སྒྲིབ་མ་སྤངས་དྲི་མས་གོས༔
ནང་གཟུང་འཛིན་མ་ཆོད་ངོ་རེ་ཚ།
ཕ་བླ་མའི་སྐུ་བླ་དེ་ནས་བཙོངས
འབངས་རྗེ་འཁོར་ཐེ་ཚོམ་དེ་ནས་
ལས་དཀར་ནག་རྒྱུ་འབྲས་དེ་ནས་བྱུང
སྲིད་འཁོར་འདས་ས་མཚམས་དེ་ནས་དབྱེ༔
56



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
དག་ཞིང་ཁམས་དམྱལ་བ་དེ་ནས་བྱུང
ལས་བདེ་སྡུག་ཆུ་ཡི་རི་མོ་བཞིན༔
དུས་རྒྱུན་ཆད་མེད་པར་འབྱུང་བ་འདི༔
ང་གཟུང་འཛིན་འཁྲུལ་བས་བཅིང་བཅིང་གི
ད་བདག་འཛིན་གཅོད་པའི་རྣོ་དབལ་ནི༔
ཐབས་ཤེས་རབ་རལ་གྲི་ངར་མ་དེས
ངའི་བདག་འཛིན་བདག་མེད་དབྱིངས་སུ་གཅོད
དོན་ཐབས་ཤེས་དབྱེར་མེད་ཟུང་དུ་འཇུག
གཞི་བདེ་གཤེགས་སྙིང་པོ་ཨེ་མ་ཧོ༔
གྲོགས་འུ་གཉིས་གཞི་ཀློང་གཅིག་ཏུ་འདྲེས
ད་རྒྱ་འབྱམས་འཁྲུལ་བ་ད་རེས་ཤེས
དོན་ངོ་བོ་ཡེ་ནས་འབྲལ་མ་མྱོང
གྲོགས་པདྨ་བློ་གྲོས་ཐུགས་ལ་ཞོག༔
ཞེས་གསུངས་ཏེ་དལ་གཅིག་འོད་གསལ་སྒྱུ་འཕྲུལ་རོལ་བའི་ཡེ་ཤེས་ལ་འབྱམས་
སུ་ཀླས་ནས་སླར་ཡང་རྗེས་ཐོབ་སྒྱུ་མ་ལྟ་བུའི་སྐབས་མཁྱེན་པའི་ཡེ་ཤེས་ཕྱོགས་མེད་དུ་
འབར་ཏེ་འདས་མ་འོངས་ད་ལྟ་དུས་གསུམ་གྱི་ལེགས་ཉེས་ཀུན་ལ་གསུངས་གླེང་མང་དུ་
མཛད། དེ་ནས་ཐོག་མའི་རྟེན་འབྲེལ་ཕུན་སུམ་ཚོགས་པའི་སྒོ་འཕར་ཡངས་པོ་འབྱེད་པ་
ལ་ཆོས་རྗེ་ཉིད་ཀྱིས་གསེར་གྱི་མཎྜལ་ཞིག་ཕུལ་ཏེ་བསྐུལ་བ་ལྟར་མཁའ་འགྲོ་མཆོག་གིས་
རྒྱལ་ཡུམ་ཁྲོས་མའི་ཆོས་སྐོར་རྣམས་ཤོག་སེར་ལས་བཤུས། མཁའ་འགྲོས་བསྐུལ་ཏེ་གཏེར་
ཆེན་རིན་པོ་ཆེས་ལྷ་མོ་དབྱངས་ཅན་མའི་སྒྲུབ་སྐོར་གཏན་ལ་ཕབ། དེ་ནས་བཟུངས་བསྟན་
57



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
འགྲོའི་དཔུང་གཉེན་སྐྱབས་རྗེ་ཡབ་ཡུམ་ཟུང་གདན་ཐོག་གཅིག་ཏུ་འཛོམས་ནས་སྙིགས་
དུས་ཀྱི་རྒུད་པ་མཐའ་དག་གསོ་བའི་ལས་སྨོན་རྟེན་འབྲེལ་མཉམ་དུ་སད། །
ལྕགས་སྤྲེལ་ཧོར་ཟླ་བཅུ་པའི་ཚེས་བཅུ་ལ་གསེར་གྱི་འབྲོང་རི་སྨུག་པོའི་གཏེར་སྒོ་
རུ་ཡབ་ཡུམ་འཁོར་བཅས་ཆེད་དུ་གསེར་ཞལ་བསྒྱུར་ཏེ་གངས་ལྗོངས་བསྟན་འཛིན་ཡོངས་
ཀྱི་ཞབས་པད་ཡུན་དུ་བརྟན་ཕྱིར་གཟི་སྒྲོམ་དྲང་སྲོང་གཟའ་མཆོག་ཆེན་པོའི་ལྟོ་ཞལ་ལས་
བརྡ་ཡིག་ཤར་བ་ལྟར་ཚེ་འཛིན་ལྷ་མོ་མནྡ་ར་ཡི་སྒྲུབ་པ་གཏན་ལ་ཕབ་ཚེ་ཟོ་དོར་ཆེན་པོ་
དགེ་བསྙེན་འབྲོང་རི་སྨུག་པོ་ཤེལ་གྱི་མདོག་ལྟར་དུ་གྱུར་པ་དེར་བཞུགས་འདུས་སྡེ་ཡོངས་
ལ་མཐུན་སྣང་དུ་གྲུབ་པ་དང་། གཡས་ལག་སྐོང་རི་ཟླ་གམ་དབང་གི་གནས་ནས་དགའ་
སྟོན་ཚོགས་ཀྱི་འཁོར་ལོ་ཉིན་བདུན་ཕྲན་གཅིག་ལ་ཕུལ་ནས་སྲོད་ཀྱི་ཐུན་མཚམས་སུ་དངོས་
གྲུབ་ལ་རོལ་སྐབས་གཏེར་གནས་འབྲོང་རི་སྨུག་པོ་གསེར་སྦྱང་བཙོ་མའི་ལྷུན་པོ་ལ་ཉིན་
བྱེད་འབུམ་གྱི་གཟི་འོད་འབར་བ་ལྟར་གྱུར་ཞིང་ནམ་མཁའ་བར་སྣང་ས་གཞི་ཐམས་ཅད་
འཇའ་འོད་ཐིག་ལེས་གང་། ཚིལ་མཆོད་ཀྱི་སྒྲོན་མེ་ཚོན་གང་ཙམ་ཉིན་མཚན་གཉིས་ལ་
མ་ཟད་པར་འབར་ཐུབ་པ་སོགས་ངོ་མཚར་བའི་དགེ་མཚན་མང་པོ་བྱུང་བ་ཤར་འཛམ་ཐང་
དང་མགོ་ལོག་གསེར་རྟ་སོགས་ཀྱི་མི་བརྒྱ་ཕྲག་ལྷག་ལ་མཐུན་སྣང་དུ་གྲུབ། ལོ་འདིར་
ངུར་སྨྲིག་རྒྱལ་མཚན་འཆང་བའི་གཙུག་ནོར་མཁན་ཆེན་དམ་པ་གནས་འགོའི་བླ་མ་ཆོས་
མཐུན་གྱི་དྲུང་དུ་རྒྱལ་དབང་པདྨ་ཀ་རའི་གསང་གསུམ་སྒྱུ་འཕྲུལ་གྱི་ཟློས་གར་གསང་བདག་
དངོས་སྣང་གཏེར་ཆེན་འཕྲིན་ལས་གླིང་བའི་ཟབ་གཏེར་ཡོངས་ཀྱི་སྨིན་གྲོལ་གདམས་པའི་
བདུད་རྩི་རྣམས་གནང་བར་གསོལ་བ་བཏབ་པའི་ཚེ་མཁན་ཆེན་རིན་པོ་ཆེའི་ཞལ་ནས་ང་
ལ་སྔོན་གཏེར་ཆེན་བླ་མ་རིན་པོ་ཆེས་ད་ལན་ངས་ཁྱེད་ལ་དབང་བསྐུར་བ་ལྟར་མ་འོངས་
པ་ན་ཁྱེད་ཀྱིས་གཞན་ལ་སྐུར་དགོས་ཞེས་གསུངས་ཡོད་པས། ངའི་མིག་གིས་ཆེར་མི་
རིག་ཀྱང་ཁྱེད་ཡབ་ཡུམ་ནི་སྤྲུལ་བའི་སྐྱེས་ཆེན་སྐལ་བ་དང་ལྡན་པའི་གང་ཟག་ཁོ་ན་ཡིན་ཕྱིན་
58



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
སླད་ནས་བསྟན་འགྲོའི་དོན་རླབས་པོ་ཆེ་འགྲུབ་ངེས་པས་རྗེས་ཟློས་ཡན་ཆོད་བྱས་ནས་
དབང་བསྐུར་ལེགས་པར་སྩོལ་ཞེས་ཐུགས་བརྩེ་བ་ཆེན་པོས་དབང་ལུང་མན་ངག་རྒྱབ་ཆོས་
བཅས་བུམ་པ་གང་བྱོའི་ཚུལ་དུ་བསྩལ་ཏེ་ཕ་ནོར་བུ་ལ་གཏད། དེའི་སྐབས་གནུབས་ཟུར་
འཇམ་མགོན་ཞེས་པའི་རྒད་པོ་དེར་ཟས་བཀག་གི་ནད་ཐེབས་ནས་འཆི་ལ་ཐུག་ཏེ་སྐྱབས་
རྗེ་ཡབ་ཡུམ་གྱི་མདུན་དུ་ཕེབས་ཚེ་རྗེ་ཉིད་ཀྱིས་ཁོའི་དང་ཁོག་ནང་གྲི་ཡིས་གཤག་ནས་
ཡར་དཀྲིག་མར་དཀྲིག་བྱེད་བཞིན་གྲི་ཕྱིར་བླངས་སྐབས་དེ་མ་ཐག་རྨ་ཁ་རང་སོས་སུ་གྱུར་
ཏེ་གནས་སྐབས་ནད་དེ་ལས་ཐར་རོ། ། དེ་ནས་ཁམ་ཚང་གཏེར་སྟོན་པདྨ་བཛྲ་གྱི་གཏེར་
ལུང་ལས།
པདྨའི་ཐུགས་སྤྲུལ་རིག་འཛིན་ཨ་བྷའི་མཚན
མཚོ་རྒྱལ་དངོས་སྣང་ཏཱ་རེའི་མཚན་འཆང་བས
དབང་ཆེན་སྤྲེལ་ལ་གཏེར་བཅུད་བདུད་རྩི་འགྱེད༔
གཡུ་རྩེའི་མཚོ་ནས་རིན་ཆེན་སྒྲོམ་བུ་རྙེད
དབང་གི་འཕྲིན་ལས་ཕྱོགས་མཐར་རྒྱས་པར་འགྱུར
ཁྱད་པར་གསང་བ་མན་ངག་ཟབ་མོ་ཡིས
ཚེ་འདིར་གྲོལ་བ་ཐོབ་པ་སྟོང་ཕྲག་ལཿ
ཞེས་པའི་ལུང་དོན་བཞིན་ལོ་ཁྱིམ་དེའི་ཧོར་ཟླ་བཅུ་པའི་ཚེས་བཅུར་གཏེར་གནས་
གཉན་པོ་གཡུ་རྩེ་རུ་ཤེལ་གྱི་མཆོད་རྟེན་གྲུ་གང་བ་དང་། རིན་ཆེན་སྣ་ལྔའི་སྒྲོམ་བུ་སློབ་
དཔོན་པདྨའི་ཕྱག་ཐམ་ཅན་སོགས་མཚོ་གཏེར་དུ་ཡོད་པ་སྤྱན་དྲངས་སར་བྱོན་སྐབས་ཤེལ་
གྱི་མཆོད་རྟེན་དེ་ཚོགས་འཁོར་གྱི་གྲངས་མ་འཁྱོལ་བ་སོགས་ཡུལ་དུས་ཀྱི་རྟེན་འབྲེལ་འགའ་
ཞིག་གིས་ཕྱག་ཏུ་མ་སོན་ཡང་རིན་པོ་ཆེའི་སྒྲོམ་བུ་གདན་དྲངས་ཏེ་གཏེར་སྲུང་ཀླུ་རྒྱལ་དུང་



དཔལ་ཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
ཟླ་འབུམ་པ་ལ་གཏང་རག་གི་མཆོད་པ་རྒྱ་ཆེན་ཕུལ། དགུན་ཁར་ཡང་ས་ལ་དྲོད་འབར་
ཏེ་སྨུག་སྤྲིན་ལང་ལོང་དུ་འཁྲིགས་ཤིང་མེ་ཏོག་གི་ཆར་བབས། མཚོ་མཐར་མེ་ཏོག་སྣ་ཚོགས་
གསར་དུ་བཞད་པ་སོགས་བཀྲ་ཤིས་པའི་དགེ་མཚན་མང་པོ་བྱུང་། གནས་དེ་ནས་འགོ་
བརྩམས་ཏེ་རྨ་ཁོག་སོག་རུ་མའི་མཚོན་ནས་ཡུལ་གྲུ་ཕལ་ཆེར་ཨ་ཕང་གཏེར་ཆེན་ཨོ་རྒྱན་འཕྲིན་
ལས་གླིང་བའི་ཟབ་གཏེར་ཡོངས་ཀྱི་སྨིན་གྲོལ་གདམས་པའི་མན་ངག་རྣམས་ཕྱོགས་བཅུ་
ཀུན་ཏུ་སྤེལ་བའི་རྟེན་འབྲེལ་ཕུན་སུམ་ཚོགས་པའི་སྒོ་འཕར་ཡངས་པོར་ཕྱེས་ཏེ་ཁམ་གཏེར་
པདྨ་ཆོས་དབྱིངས་རོལ་བའི་རྡོ་རྗེ་སོགས་ལས་ལྡན་བུ་སློབ་ཡོངས་ལ་ཐོག་མར་གུ་རུའི་གསང་
སྒྲུབ་ཀྱི་དབང་ལུང་མཐའ་རྒྱས་སུ་བསྩལ། དད་ལྡན་མང་ཚོགས་རྣམས་ལ་མགོན་པོ་འོད་
མི་འགྱུར་བའི་མྱུར་ལམ་བདེ་ཆེན་ཞིང་དབང་སོགས་བསྩལ་ཏེ་ཞབས་ཟུང་གསེར་གྱི་འཁོར་
ལོ་རྩིས་ཁོག་ཏུ་བསྒྱུར། དེ་སྐབས་རྗེ་ཉིད་ཤིན་ཏུ་བསྙེན་ཡང་གཏེར་ཆེན་འཕྲིན་ལས་གླིང་
བའི་ཟབ་གཏེར་ཡོངས་ཀྱི་བསྙེན་གྲངས་བསོགས་པའི་དམ་བཅའ་བརྟན་པོ་མཛད་དེ་སྐུ་མཚམས་
ལ་བཞུགས། དུས་དེར་དཔལ་ཡུལ་ཆགས་མེད་རིན་པོ་ཆེ་རྗེ་ཡབ་ཡུམ་གྱི་མདུན་དུ་བྱོན་
ནས་སྔོན་ཟབ་ཡངས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་དུ་རྒྱལ་དབང་ཨོ་
རྒྱན་ཆེན་པོས་རང་ཅག་བཀའ་བབ་ཐུགས་ཀྱི་བུ་དགུ་ལ་ནད་སེལ་སྨན་གྱི་ལས་ཚོགས་
རྣམས་ གཏད་རྒྱ་མཛད་ཡོད་ པས་ ཁྱེད་ ཀྱི་བསྟུན་ གཞི་སེལ་ཐབས་ བདག་ ལ་ ཡོད་
གསུངས་ཏེ་ནད་སེལ་སྨན་གྱི་ལས་ཚོགས་རྣམ་ལྔ་དགོངས་གཏེར་ལས་ཕབ། ཡར་ལུང་
ཤེལ་གྱི་བྲག་ཕུག་ན་ཁྱེད་ཀྱི་གཏེར་སྐལ་ཞིག་ཡོད་པ་དེ་ངས་བླངས་ཡོད་གསུངས་ནས་
ཤེལ་གྱི་སྒྲོམ་བུ་ཞིག་དང་གཞན་ཡང་རིན་པོ་ཆེའི་འཕྲེང་བ་བཅས་ཕུལ་ཏེ་སྐུ་ཚེ་ཡུན་དུ་
བཞུགས་པའི་གསོལ་བ་བཏབ། རྒྱལ་དབང་པདྨ་ཀ་རའི་གསང་གསུམ་སྤྲུལ་པའི་རྣམ་
རོལ་སྙིགས་དུས་བསྟན་པའི་གསལ་བྱེད་མཁན་རིན་པོ་ཆེ་འཇིགས་མེད་ཕུན་ཚོགས་
འབྱུང་གནས་ཀྱིས་མགོན་པོ་ཚེ་མཐའ་ཡས་པའི་སྐུ་བརྙན་ཞིག་བསྐུར་ཏེ་བསྟན་འགྲོའི་དཔུང་
60



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
གཉེན་དུ་ཞབས་པད་ཡུན་རིང་བརྟན་དགོས་ཚུལ་གྱི་གསུངས་འཕྲིན་འབྱོར། སྐྱབས་རྗེ་
བླ་མ་རིག་འཛིན་ཉི་མས་འཇང་འདུལ་དཔའ་བོའི་གད་རྒྱང་དང་། མཚོ་རྒྱལ་དངོས་
སྣང་མཁའ་འགྲོ་རིན་པོ་ཆེས་དཔལ་ཆེན་རྡོ་རྗེ་གཞོན་ནུའི་སྒྲུབ་ཐབས་བཅས་རྗེ་ཡི་སྐུ་
གེགས་སེལ་ཕྱིར་དུ་གཏན་ལ་ཕབ། དེ་ནས་ཆོས་རྗེ་རིན་པོ་ཆེ་ཉིད་ཤིན་ཏུ་བསྙུན་ཚུལ་
གྱིས་རང་ཡུལ་དུ་བྱོན་སྐབས་བླ་མ་པད་གཅེས་སོགས་སློབ་འབངས་རྣམས་ཀྱིས་རྗེས་
སུ་འཇལ་ཨེ་འོང་སྙམ་ཏེ་ཐེ་ཚོམ་ནས་སྨྲེ་ངག་གི་མཆི་མ་འདོན་བཞིན་སྐྱེལ་མ་མཛད་ཚེ་
ཆོས་རྗེ་མཆོག་གིས་ཁྱེད་རང་ཚོས་ཐུགས་སྡུག་མཛད་མི་དགོས། ང་ལ་མི་སྐྱོན་ངེས་
ཅན་ཡིན་ཕྱིན་ཆད་ངེད་རང་གཉིས་འདི་ཀར་འོང་སྟེ་ཁྱེད་རྣམས་ལ་ཐུགས་ཆེན་ཕྱག་
ན་པད་དཀར་གྱི་དབང་སོགས་གནང་རྒྱུ་ཡིན་ཞེས་ཞལ་ཏ་མཛད་པའི་དུས་རབ་དཀར་
ཁ་བའི་འདབ་མ་མེ་ཏོག་གི་དབྱིབས་ལྟར་བབ་སྟེ་ཐམས་ཅད་ངོ་མཚར་བའི་གནས་སུ་
གྱུར། དེ་ནས་གསེར་ལྗོངས་སྐྱིད་པའི་དགའ་ཚལ་དུ་བྱོན་ཏེ་གཏེར་ཆེན་ཆོས་ཀྱི་རྒྱལ་པོ་
རིག་འཛིན་གསང་སྔགས་གླིང་བའམ་སེ་ར་ཡང་སྤྲུལ་རིན་པོ་ཆེ་སྒོ་གསུམ་ཟོལ་མེད་
ཀྱིས་བསྟེན་ཏེ་ཁོང་ཉིད་ཀྱི་ཟབ་གཏེར་མཐའ་དག་གི་སྨིན་གྲོལ་བདུད་རྩིའི་དགའ་སྟོན་ཐུགས་
ཉམས་སུ་བཞེས། གཞན་ཡང་གཏེར་ཆེན་རིན་པོ་ཆེ་ཁོང་གིས་བར་སྣང་རྟེན་མེད་ནས་གཏེར་
སྒྲོམ་དང་རིལ་བུ་མང་པོ་བླངས་ཏེ་ཆོས་རྗེ་ཡབ་ཡུམ་ལ་འདི་སྔོན་ཨོ་རྒྱན་པདྨས་ཁྱེད་ཀྱི་བསྙུན་
སེལ་དུ་གཏད་རྒྱ་མཛད་པ་ངས་བླངས་པ་ཡིན་གསུངས་ཏེ་གནང་བ་སོགས་བཀའ་དྲིན་ཚད་
མེད་པས་བསྐྱངས། །
ལྕགས་བྱ་ལོའི་ཧོར་ཟླ་དང་པོའི་ཚེས་གཅིག་ཉིན་ཆོས་རྗེ་མཆོག་གིས་འདི་ཟླའི་ཚེས་
བཅུར་ངའི་ནད་འདིས་ཅི་བྱེད་མི་ཤེས་གསུངས། དེ་ཚེ་མཁའ་འགྲོ་རིན་པོ་ཆེས་དེས་ན་རང་
རེ་གཉིས་ཀྱིས་སེ་ར་ཡང་སྤྲུལ་རིན་པོ་ཆེའམ་མཁན་ཡིད་བཞིན་ནོར་བུ་གཉིས་ལས་གཅིག་
61



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐལའི་དགའ་སྟོན་གྱི་གླེགས་བམ།
གདན་དྲངས་ན་ཞུས། དེ་ཚོ་མི་བཟང་རྒྱུ་མི་འདུག་མོད་རང་རྐྱེན་རང་གིས་སེལ་དགོས་
པ་ཡིན་པས་རང་རེ་ཟུང་གིས་སྟབས་གཟབ་བྱས་ན་མི་སྐྱོན་སྙམ་གསུངས། ཚེས་བཅུར་
སླེབས་ཚེ་གྲྭ་སློབ་འདུས་སྡེ་རྣམས་ཀྱིས་ཟབ་མོ་ཚོགས་ཀྱི་འཁོར་ལོ་རྒྱ་ཆེན་ཕུལ་ཏེ་མཁའ་
འགྲོའི་སུན་བཟློག་སོགས་གསུངས། རྗེ་ཉིད་ཤིན་ཏུ་བསྙེན་ཏེ་སྐུ་ལུས་ཐམས་ཅད་འཁྱག་
པོ་རུ་འགྱུར་ཞིང་གསུངས་ཡང་འབྱོན་མི་ནུས་པའི་སྐབས་མཁའ་འགྲོ་མཆོག་གིས་ཐུགས་
སེམས་འཚུབ་སྟེ་རྗེ་ཡི་མཚན་ནས་འབོད་བཞིན་ཚེ་མདའ་ལན་གསུམ་གཡུག་པས་དལ་
གཅིག་གིས་དྲན་པ་སངས་ཏེ་གསུངས་འབྱོན་ནུས་པ་ཙམ་དུ་གྱུར་ཚེ་ང་ལ་མཁའ་འགྲོ་མང་
པོས་འཇའ་ལམ་དར་ཐག་དཔྱངས་ནས་སྒྲ་སྙན་རོལ་མོའི་དབྱངས་སྣ་ཚོགས་ཀྱིས་མདུན་
བསུ་བཞིན་ཡོད་དང་། ཁྱེད་ཀྱིས་མདའ་དར་གཡུག་ནས་འཇའ་ལམ་དར་ཐག་ཐམས་ཅད་
བཅད་སོང་། མཁའ་འགྲོ་རྣམས་ཀྱང་མི་དགྱེས་པའི་ཚུལ་མཛད་ནས་ཕྱིར་ལོག་པས་ད་མི་
སྐྱོན་གསུངས། དུས་དེར་ཁང་ཁྱིམ་ཕྱི་ནང་ཐམས་ཅད་ལ་བྱ་རྒྱལ་རྒོད་ཀྱི་ཐེས་བྲན་ཁ་བ་
ལྟར་བབ་པ་དང་། དྲི་བཟང་གི་ན་བུན་འཐིབ། འཇའ་འོད་ཀྱི་གུར་ཁང་ཕུབ་པ་སོགས་བཀྲ་
ཤིས་པའི་དགེ་མཚན་མང་པོ་བྱུང་། དེ་ནས་བསྙེན་ཇེ་དྭངས་སུ་སོང་སྟེ་སྔ་འགྱུར་བསྟན་པའི་
འབྱུང་གནས་གསེར་ལྗོངས་བླ་མ་རུང་ལྔ་རིག་ཆོས་སྡེ་ཆེན་པོ་རུ་གསེར་ཞལ་བསྒྱུར་སྐབས་
སྙིགས་མའི་དུས་སུ་དཔལ་ཨོ་རྒྱན་ཆོས་ཀྱི་རྒྱལ་པོ་སླར་ཡང་མི་ཡི་གཟུགས་སུ་བྱོན་པ་མཁན་
རིན་པོ་ཆེ་འཇིགས་མེད་ཕུན་ཚོགས་འབྱུང་གནས་ཀྱིས་ཐུགས་བརྩེ་བ་ཆེན་པོས་རྗེས་སུ་
བཟུངས་ཏེ་སྨིན་གྲོལ་གྱི་ཆོས་བཀའ་དུ་མ་གནང་། ཚོགས་པ་དུ་མའི་ཁྲོད་དུ་ང་ལ་རྫོང་གཏེར་
རིག་འཛིན་ཆེན་པོ་ཀུན་བཟང་ཉི་མས།
རྩལ་ལྡན་སྤྲེལ་གྱི་གཞོན་ནུ༔
ལོ་འབྲས་བཅུད་ཀྱིས་བརྒྱན་བཞིན
དུང་གི་རི་ལ་ཡན་གྱུར
s



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
དབང་མེ་ཞགས་པས་འཛིན་དགོས
སྟག་མོས་རང་ས་ཟིན་ཚེ
དབང་ཞགས་ཡིན་པ་ཤེས་དགོས
ཞེས་པའི་ལུང་བསྟན་ཞིག་ཡོད་པས། རྩལ་ལྡན་སྤྲེལ་གྱི་གཞོན་ནུ་ཞེས་པ་དེ་དབང་
ཆེན་ཉི་མ་ཨེ་ཡིན་སྙམ་ཡང་ཁྱེད་ཡིན་འདུག་གསུངས་ནས་རྗེ་ཡི་སྐུ་གེགས་སེལ་ཕྱིར་དུ་
ཛ་ཀ་མཆོག་སྤྲུལ་དང་དགུ་རོང་རྒྱལ་སྲས། མཆོག་གྱུར་བདེ་ཆེན་གླིང་བ་སོགས་འཁྲུལ་
མེད་གཏེར་སྟོན་དུ་མས་རིན་ཆེན་གཏེར་མཛོད་ཀྱི་སྒྲུབ་རྟེན་བྱས་པའི་གཏེར་ཆེན་ལས་གླིང་
གི་ཕྱག་དྲིལ་དེ་གནང་ཞིང་ཚོགས་པ་ཡོངས་ལ་ཚེ་བསྙེན་སོགས་གསུངས་སུ་བཅུག །
གཞན་ཡང་། སྲིད་ཞི་འཇིགས་མེད་སྤང་རྟོགས་ཕུན་སུམ་ཚོགས།།
གདུལ་བྱའི་མོས་ངོར་བཤེས་གཉེན་སྐུར་སྣང་བ།།
འདྲེན་མཆོག་དཔལ་ལྡན་བླ་མ་དམ་པ་མཆོག།
ཚེ་མཐའ་ཡས་པའི་ངོ་བོར་འཚོ་གཞེས་གསོལ།།
གང་གི་མཛད་འཕྲིན་ཉི་ཟླའི་སྣང་བའི་ཟེར།།
འགྲོ་བསོད་ལྷ་ལམ་བཅུད་དུ་སྨིན་པ་དང་།།
ཆབས་གཅིག་ཐུབ་བསྟན་ཆུ་སྐྱེས་ལང་ཚོ་བཞད།།
ལྔ་བདོས་རྒུད་པའི་མུན་པ་ཞི་གྱུར་ཅིག ། །
ཅེས་པའི་ཞབས་བརྟན་གསོལ་འདེབས་འདི་གསུངས་ཏེ། ཁྱེད་ཀྱི་སྐུ་ཚེའི་གེགས་
ཏཱ་རེ་ལྷ་མོ་དང་ངེད་གཉིས་ཀྱིས་སེལ་དགོས་པ་ཡིན་ཞེས་ཐུགས་སྨོན་རྒྱ་ཆེན་གནང་། གཞན་
ཡང་ཉག་བླའི་ཕུར་བ་དམར་ནག་རཀྟ་འདི་བཀའ་གཉན་པས་ད་བར་དུ་བཀའ་རྒྱ་བྱས་པ་
ཡིན་མོད་དེ་རང་ནི་ཁོང་རྣམ་གཉིས་བྱོན་ཡོད་པས་འདི་ཡི་དབང་བསྐུར་བྱེད་རྒྱུ་ཡིན་ཞེས་



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་གླུ་མཐ་ལའི་དགའ་སྟོན་གྱི་གླེགས་བམ།
དབུགས་དབྱུང་དང་གཟེངས་བསྟོད་རྒྱ་ཆེར་མཛད། དེ་ནས་རྫོང་འབྲོག་ལས་ཁང་དུ་ཡར་
བྱོན་སྐབས་སྤྲུལ་སྐུ་རིན་པོ་ཆེ་དམ་པ་དང་རིགས་སྲས་རྟ་མགྲིན་དབང་རྒྱལ་ཟུང་རྗེ་ཡབ་
ཡུམ་གྱི་མདུན་དུ་བྱོན་ཏེ་ད་ལྟ་མི་ཁ་ཅིག་གིས་མཁའ་འགྲོ་འདི་གཏེར་སྟོན་སང་གི་ཡིན་
ཟེར་ནས་ལབ་གླེང་སྣ་ཚོགས་བྱེད་མོད་སྔོན་མ་ཞིག་ལ་དེ་ལྟ་བུ་ཡིན་ཡང་དུས་དབང་གིས་
སྟབས་བདེ་མ་བྱུང་བ་ཡིན། ད་ལྟ་ཁྱེད་གཉིས་མཉམ་དུ་འཛོམས་ན་བསྟན་དང་འགྲོ་ལ་ཕན་
པ་རྒྱ་ཆེན་འབྱུང་ཚུལ་རྣམས་གཏེར་ལུང་ཐམས་ཅད་ན་ཡོད་ཚོད་འདུག ། དེས་ན་ཁོང་གཉིས་
ཀྱིས་ངེད་གཏེར་སྟོན་ཚང་གི་ཕ་མྱེས་རྒྱུད་ཀྱི་སྲུང་མ་ཡེ་ཤེས་ཀྱི་སྤྱན་ལྡན་རྣམས་ལ་ཁྱེད་
ཀྱི་སྐུ་གེགས་སེལ་ཕྱིར་དུ་འཕྲིན་བཅོལ་བྱེད་ངེས་ཡིན་གསུངས་ཏེ་ཐུགས་སྨོན་དང་འཕྲིན་
ལས་རྒྱ་ཆེན་བཅོལ། དེ་བཞིན་དུ་གཏེར་སྟོན་པདྨ་གཏུམ་པོའམ་ཨོ་རྒྱན་སྐུ་གསུམ་གླིང་
བས་རྗེ་ཡི་སྐུ་གེགས་སེལ་ཕྱིར་དུ་སྲུང་མ་རྣམས་ལ་འཕྲིན་བཅོལ་མཛད་ཅིང་མཁའ་འགྲོའི་
ཆོས་སྐོར་གཏན་ལ་ཕབ། གཞན་ཡང་ཁོང་གིས་ཁྱེད་ཡབ་ཡུམ་ཐོག་མར་མཇལ་ཚེ་གནུབས་
ཆེན་ནམ་མཁའི་སྙིང་པོ་དང་རྒྱལ་ཡུམ་ཡེ་ཤེས་མཚོ་རྒྱལ་རྣམ་གཉིས་དངོས་སུ་མཐོང་གསུངས་
ཏེ་རྗེ་ཉིད་གྲུབ་ཆེན་ཌོམྦི་པ་དང་། ས་སྐྱའི་ཁྲི་ཆེན། ཀུན་མཁྱེན་ཀློང་ཆེན་པ་སོགས་དམ་
པའི་སྐྱེས་བུ་དུ་མའི་སྐྱེ་མཐའ་ཡིན་པར་ལུང་བསྟན་ཏེ་ཐུགས་གཙིགས་ཆེན་པོ་མཛད། འདི་
སྐོར་གྱི་ཐུན་གསེང་ཞིག་ལ་བཟོ་བ་གེ་ཆོས་ཟེར་བ་དེ་ས་གཞན་དུ་ཚར་གཡོག་ཞིག་བཟོ་
སར་ཕྱིན་སྐབས་རྗེ་ཡི་ཞལ་ནས་དེ་རིང་ངེད་ཚང་གི་བཟོ་བས་ཚ་རུའི་ཕུ་དུང་ནི་བོར་སོང་བ་
ངས་ཇི་བཞིན་རིག་འདུག་གསུངས། དགུང་མོ་ཁོ་རང་ཡར་ཐོན་ཏེ་ཚ་རུའི་ཕུ་དུང་བོར་བའི་
རྒྱུ་མཚན་རྣམས་ཞུས་ཚེ་རྗེ་ཡི་ཞལ་ནས་ད་ནང་ཁྱེད་ཆུ་ལ་བརྒལ་ས་དེ་ནས་ལྷུང་སོང་བས་
ད་དུང་འདུག་ཅེས་གསུངས། དེ་བཞིན་འཚོལ་དུ་ཕྱིན་པས་རྙེད་དོ། །དེ་ནས་པདྨ་གར་དབང་
རྩལ་གྱི་གཏེར་ལུང་ལས།
ལྷོ་ནས་ནམ་སྙིང་སྤྲུལ་བ་འབྱུང༔
64



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
གཏེར་ཆོས་རྣམས་ལ་ཞིག་གསོ་མཛདཿ
ཞེས་དང་། རྒྱལ་ཡུམ་ཕག་མོའི་རྣམ་སྤྲུལ་ཏཱ་རེའི་མཚན
གང་དང་འབྲེལ་ཚད་ངན་སོང་སྐྱེ་སྒོ་ཁོག
ཞེས་དང༌། མདོ་སྔགས་བསྟན་པའི་ཉི་མས་མཁའ་འགྲོ་མཆོག་ལ་ཆེད་དུ་
ཕབས་པའི་གཏེར་ལུང་ལས།
རྭ་ཅོ་ཅན་ལ་དུས་ཀྱི་མགྲོན་པོ་ངོམ༔
གྲངས་གཉིས་འཁོར་ཚེ་བསྟན་པའི་དགའ་ཚལ་བཞད༔
དེ་ཚེ་མངའ་རིའི་པཎ་ཆེན་རྣམ་སྤྲུལ་དང༔
ལས་སྨོན་རྟེན་འབྲེལ་དབང་གིས་མཉམ་དུ་འཛོམས
ཟབ་གསང་ཆོས་ཀྱི་སྒོ་འཕར་རྒྱ་ཆེན་འབྱེད་
ཞེས་དང་། ཨོ་རྒྱན་འཕྲིན་ལས་གླིང་བས།
ནམ་ཞིག་པདྨའི་ཐུགས་སྲས་གཱ་གའི་མཚན༔
དེ་ཡིས་ཟབ་གཏེར་འདི་ཉིད་འཛིན་སྐྱོང་སྤེལ
འཕགས་བོད་ཙི་ནའི་ཕྱོགས་སུ་འགྲོ་དོན་རྒྱས
ཞེས་དང་། མཚོ་རྒྱལ་སྤྲུལ་པའི་སྔགས་སྐྱེས་དེ
རྐྱེན་མེ་དམར་གེགས་ལས་ཐར་ནུས་ན༔
རིས་མེད་ཀྱི་འགྲོ་ལ་ཕན་བདེ་འགྱེད༔
ཞེས་དང་། པདྨ་བདུད་འདུལ་དབང་ཕྱུག་གླིང་བའི་གཏེར་ལུང་ལས།



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
རྡོ་སྙིང་གི་གནས་སུ་ཟབ་གཏེར་(ཐུགས་ཆེན་པད་དཀར་འཕྲེང་བ་སོགས་)ནི
རྡོ་རྗེ་ཡི་མིང་(དཔའ་བོ་ཆོས་དབྱིངས་རྡོ་རྗེ་)གིས་འབྱེད་པའི་དུསཿ
མ་ཏི་ཡི་མིང་(པདྨ་དྲི་མེད་བློ་གྲོས་)གི་དཔལ་དུ་སྤྱོད
ཞེས་སོགས་གཏེར་ལུང་དུ་མ་རུ་ལུང་བསྟན་པ་བཞིན་ཆོས་རྗེ་ཡབ་ཡུམ་ལས་སྨོན་
རྟེན་འབྲེལ་མཉམ་འཛོམས་བྱུང་སྟེ་ཡབ་རྗེ་བླ་མ་ཨོ་རྒྱན་འཕྲིན་ལས་གླིང་བའི་ཟབ་གཏེར་
རྣམས་མི་ནུབ་ཀུན་ཏུ་སྤེལ་བའི་འཕྲིན་ལས་ཀྱིས་འབྲེལ་ཚད་རྔ་ཡབ་དཔལ་རིར་འཁོད་
པའི་སྨོན་ལམ་དུས་ལ་བབ་ཚུལ་རྣམས་ས་སྐྱ་གོང་མ་རིན་པོ་ཆེ་སོགས་དམ་པའི་སྐྱེས་བུ་
དུ་མས་ཕྱག་ཡིག་དང་བཀའ་ཡིས་བསྐུལ་མ་ཡང་ཡང་གནང་། དེ་ནས་སྐྱབས་རྗེ་ཡབ་
ཡུམ་ཚུར་རང་དགོན་དུ་གདན་འཇག་ནས་གཏེར་ཆེན་ལས་རབ་གླིང་བའི་ཕུར་བ་ཡང་གསང་
ཁྲོས་པའི་དགུ་སྒྲུབ་ཐོག་མར་བཙུགས་ནས་རིམ་བཞིན་དུས་དྲན་ཚེས་བཅུ་ཆེན་མོ་དང་།
རྡོར་སེམས་ཟླ་སྒྲུབ། ཐུགས་རྗེ་ཆེན་པོ་པད་དཀར་འཕྲེང་བ། དབྱར་གནས་སོགས་ཆོས་
ཚོགས་དུ་མ་གསར་འཛུགས་མཛད་པ་དང་། མཆོད་རྟེན་ཆ་བརྒྱད། རྡོར་སེམས་ལྷ་ཁང་།
དུང་འཁོར་ཆེ་ཆུང་སོགས་རྟེན་བཞེངས་མང་དུ་མཛད།
ཤིང་བྱི་ལོར་རྗེ་ཡབ་ཡུམ་གསེར་ལྗོངས་སུ་བྱོན་སྐབས་ལམ་ཁ་རུ་ཆུ་ལོག་ཆེན་པོ་
ཞིག་གློ་བུར་དུ་བརྒྱུགས་ཏེ་རྡོ་ཕ་བོང་མང་པོ་རྦབ་ཏུ་འདྲིལ་བས་རླངས་འཁོར་གཏོང་མི་
ནུས་པའི་ཚེ་ཆོས་རྗེ་མཆོག་གིས་ཉམས་མགུར་ཞིག་བཞེངས་ཏེ་རྣལ་འབྱོར་པས་ཉམས་
ཆོད་དགོས་པ་ཡིན་གསུངས་ནས་རླངས་འཁོར་བསྐོར་དུ་བཅུག་པས་གནོད་སྐྱོན་ཅི་ཡང་
མ་བྱུང་བར་བདེ་བླག་ངང་བགྲོད་ཐུབ་པ་བྱུང། དེ་ནས་གྲུབ་རྗེ་ཐམས་ཅད་མཁྱེན་པ་
ཐུབ་བསྟན་འཕྲིན་ལས་དཔལ་བཟང་པོའི་གསེར་ཞལ་རང་ལྗོངས་སུ་ཐོག་མར་བསྒྱུར་
བ་དང་མཇལ་འཕྲད་གནང། སྐྱབས་རྗེ་ཡབ་ཡུམ་གྱིས་མོས་གུས་དྲག་པོས་གསོལ་བ་
གདབ་པ་བཞིན་གྲུབ་རྗེ་རིན་པོ་ཆེ་གང་གིས་མཚོ་རྒྱལ་གྱི་ཟབ་དབང་ཞིག་གནང་སྟེ།



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན། ཨ
ཐེག་དགུའི་ཡང་རྩེ་འོད་གསལ་རྫོགས་པ་ཆེན་པོ་རང་སྣང་རིས་མེད་ཀྱི་ལྟ་སྒོམ་སྤྱོད་
འབྲས་ཐམས་ཅད་ཀྱི་ངོ་སྤྲོད་རྒྱས་པ་གནང་བས་ཉམས་རྟོགས་ཡོན་ཏན་གྱི་གཏེར་ཁ་
ཀློང་ནས་རྡོལ་ཞིང་བླ་སློབ་དགོངས་པ་གཅིག་འདྲེས་སུ་གྱུར། དེ་འཕྲལ་སྔོན་གྱི་ལས་
སྨོན་གྱིས་མཚོ་ཕུ་རྡོར་ལོ་དང༌། སྨོན་འགྱུར་སྲས་མོ་མཁའ་སྤྱོད་དབང་མོ་ཟུང་ཆོས་རྗེ་
ཡབ་ཡུམ་གྱི་མདུན་དུ་འཛོམས་པ་ལ་སངས་རྒྱས་དཔའ་མོ་སོགས་ཀྱི་སྨིན་གྲོལ་གནང་།
རྒྱལ་དབང་པདྨ་ཀ་རའི་སྨོན་ལམ་གྱི་གཏད་རྒྱ་དུས་ལ་བབས་པས་གསེར་མགོན་པོ་
འབྲོང་རིའི་གནས་ནས་མཁའ་འགྲོ་མ་སེང་གེའི་གདོང་པ་ཅན་གྱི་གཏེར་སྒྲོམ་གདན་
དྲངས་ཤིང་བདུད་འདུལ་དྲག་མོའི་སྒྲུབ་པ་གཏན་ལ་ཕབ། ལོ་ཁྱིམ་དེར་འགོ་ལོག་རྩིས་
མདའ་རུ་དགོན་ཁག་གཉིས་ཀྱི་བླ་སེར་ལ་དབང་ལུང་གནང་སྐབས་སྨན་རག་དང་རྣམ་
ལྔ་རང་ཁོལ་དུ་བྱུང་བ་སོགས་བཀྲ་ཤིས་པའི་དགེ་མཚན་དུ་མ་བྱུང་། །
ཤིང་གླང་ལོའི་ཧོར་ཟླ་གསུམ་པའི་ཚེས་ཉེར་ལྔ་ལ་གནས་མཆོག་བཀྲ་ཤིས་སྒོ་
མང་ནས་ཚོགས་ཀྱི་འཁོར་ལོ་རྒྱ་ཆེན་ཕུལ་ཏེ་འཛམ་གླིང་སེང་ཆེན་རྒྱལ་པོའི་གནས་
རིའི་དཀར་ཆག་ཕབ་ཅིང་གཏེར་གནས་ངོས་འཛིན་གནང་། ཡུལ་དེའི་བླ་གྲྭ་ཡོངས་ལ་
སྨིན་གྲོལ་བདུད་རྩིའི་ཆར་ཆེན་བསྩལ། དེ་ནས་རྩིས་མདའ་དགོན་དུ་བྱོན་ནས་དགོན་
སྡེ་ལྔ་བཅུ་ལྷག་གི་བླ་སེར་ལ་ཨ་ཕང་གཏེར་ཆེན་ཨོ་རྒྱན་འཕྲིན་ལས་གླིང་བའི་ཟབ་གཏེར་
ཡོངས་དང་། རང་གཏེར་གྱི་དབང་ལུང་རྒྱས་པར་བསྩལ། མང་ཚོགས་ཡོངས་ལ་མྱུར་ལམ་
བདེ་ཆེན་ཞིང་སྒྲུབ་སོགས་ཆོས་སྦྱིན་མི་ཟད་པའི་སྒོ་འཕར་ཡངས་པོ་ཕྱེས། གཞན་ཆོས་
རྗེ་ཡབ་ཡུམ་གྱིས་བསྐུལ་མ་བྱས་ཏེ་དགོན་ཁག་རྣམས་ཀྱིས་རབ་བྱུང་སུམ་བརྒྱ་ལྷག་དང་
དགེ་བསྙེན་བཞི་སྟོང་ཙམ་གསར་བསྒྲུབས་དང་། སེམས་ཅན་གྱི་སྲོག་ལ་འཚེ་བའི་དུག་



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐལའི་དགའ་སྟོན་གྱི་གླེགས་བམ།
རྫས་དང་འགས་རྫས། རྒྱ་རྨི། ཁེས་རྩིད་འབལ་བ། དུད་ཆང་བཏུང་བ་སོགས་ཆོས་དང་མི་
མཐུན་པའི་བྱ་སྤྱོད་ཀྱི་རིགས་འགོག་ཐབས་ཅི་ནུས་སུ་མཛད། ཐ་ན་འབུ་སྲིན་ཡན་ཆོད་ཀྱི་
སྲོག་སྐྱོབས་དང་། དུས་གཏན་དུ་ཉལ་ཕྱག་འཚལ་བ། ཆུ་མཆོད་བཤམ་པ་ནས་བཟུང་དགེ་
བའི་བསྐུལ་མ་རྒྱ་ཆེན་གནང་། དགོན་པ་དང་དམངས་ཁྲོད་སོགས་སུ་བྱུང་བའི་ཕན་ཚུན་
གྱི་འགལ་འདུ་མཐའ་དག་དཀར་པོ་ཆོས་ཀྱིས་འདུམ་པར་མཛད་ཏེ་རྒྱལ་བསྟན་དཀར་པོ་
ཡུག་གཅིག་གིས་མཛེས་པར་བྱས། ཧོར་ཟླ་བདུན་པའི་ཚེས་གསུམ་ནས་མཚོ་སྔོན་གྱི་སོག་
རུ་ཤང་ལ་བྱོན་ནས་ཡུལ་སྡེ་སོ་སོར་སྨིན་གྲོལ་གྱི་ཆོས་བཀའ་དུ་མ་བསྩལ་ཏེ་ཐུགས་ཆེན་
ཕྱག་ན་པད་དཀར་གྱི་སྒྲུབ་པ་གསར་དུ་བཙུགས། རིམ་གྱིས་རྔ་ཡུལ་སྡེ་དགོན་སོགས་སུ་
སེར་སྐྱ་ཡོངས་ལ་སྨིན་དབང་དང་། ཆོས་འབྲེལ་མང་དུ་གསུངས་ཤིང་རྣམ་དཀར་གྱི་མཛད་
པ་རྒྱ་ཆེན་སྤེལ། ཧོར་ཟླ་དགུ་པའི་ཚེས་ཉེར་ལྔ་ལ་སླར་ཡང་གནས་མཆོག་བཀྲ་ཤིས་སྒོ་
མང་དུ་བྱོན་ཏེ་གེ་སར་དགྲ་བླའི་རྒྱལ་པོའི་གནས་ནས་རྒྱུ་རིན་པོ་ཆེ་ཟི་ཁྱིམ་ལས་གྲུབ་པའི་
རྡོ་རྗེ་རྩེ་དགུ་པ་ལྷ་སྲིན་དམ་འདོགས་ཀྱི་རྡོ་རྗེ་ཞེས་པ་དེ་ཁྲོམ་བརྒྱ་ཕྲག་མང་པོའི་དབུས་
སུ་གཏེར་དུ་བཞེས། དེ་ནས་རང་དགོན་དུ་བྱོན་ཏེ་དགོན་ཁག་བཅུ་ལྷག་ལ་ཐུགས་ཆེན་ཕྱག་
ན་པད་དཀར་གྱི་སྒྲུབ་པ་བཙུགས། །
མེ་སྟག་ལོའི་ཟླ་བ་བཞི་པར་སླར་ཡང་མཁས་གྲུབ་བྱེ་བའི་འདུན་ས་གསེར་ཐང་བླ་
རུང་ཆོས་སྒར་དུ་བྱོན་ནས་སྙིགས་དུས་ཀྱི་ཐུབ་དབང་གཉིས་པ་མཁན་ཡིད་བཞིན་ནོར་བུ་
ལས་དཔལ་དུས་ཀྱི་འཁོར་ལོའི་དབང་མོ་ཆེ་གསན་སྐབས་མཁན་རིན་པོ་ཆེས་ཉིད་ཀྱི་བཞུགས་
གནས་སུ་ཆེད་ཞུས་ལྟར་གཏེར་ཆེན་ལས་རབ་གླིང་བའི་ཟབ་གཏེར་གུ་རུ་གཏེར་འབྱུང་རྒྱལ་
པོའི་དབང་བསྐུར་གནང་བའི་མཇུག་ཏུ་བཞུགས་ཁྲི་ལ་མངའ་གསོལ་ཞིང་གུ་རུ་གཏེར་འབྱུང་
རྒྱལ་པོའི་སྐུ་དང་། རྒྱན་ཆས་ན་བཟའ་བཅས་ཚན་གྲངས་དུ་མ་དང་། ཤ་ཆང་སོགས་གསང་
སྔགས་ཀྱི་རྫས་མང་པོ་གནང་སྟེ་སྔོན་འཇམ་དབྱངས་མཁྱེན་བརྩེའི་དབང་པོས་མཆོག་གྱུར་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན། ཨ་
བདེ་ཆེན་གླིང་བ་གཏེར་སྟོན་འཁྲུལ་མེད་དུ་མངའ་གསོལ་བ་བཞིན་ངས་ཀྱང་ཁྱེད་ཡབ་ཡུམ་
ཨོ་རྒྱན་པདྨའི་རྒྱལ་ཚབ་འཁྲུལ་མེད་དུ་མངའ་གསོལ་བ་ཡིན། ཕྱིན་ཆད་གཏེར་ཆོས་མང་
པོ་འབྲི་དགོས་ཞེས་བཀའ་ཡིས་གནང་བ་བསྩལ། ཡོས་ཟླའི་ཚེས་བཅུར་ཀུན་གཟིགས་
པཎ་ཆེན་སྣང་བ་མཐའ་ཡས་ཀྱི་གསེར་ཞལ་རང་ལྗོངས་སུ་བསྒྱུར་བ་དང་མཇལ་འཕྲད་གནང་
ཚེ་ཁོང་གིས་ཐུགས་དགྱེས་པ་ཆེན་པོས་ཆོས་རྗེ་ཡབ་ཡུམ་གྱི་ཕྱག་ནས་བཟུང་ཤིང་རང་ཅག་
ཚེ་རབས་མང་པོར་འབྲལ་བ་མེད། ཁྱོད་གཉིས་ཀྱིས་གཞན་ལ་དབང་ཁྲིད་སོགས་གང་
མང་གནང་དགོས། སྙན་ལྗི་བ་ཤེས་ཀྱང་འབྲེལ་ཚད་རྔ་ཡབ་དཔལ་རིར་འདྲེན་པ་ངས་
ཁག་ཁུར་གསུངས་ཏེ། དུས་ཚོད་གཅིག་ཙམ་ལ་གསུང་གླེང་ཞིབ་རྒྱས་སུ་གནང་། དེ་ནས་
སྟག་རྩེ་བསམ་འགྲུབ་ཆོས་འཁོར་གླིང་དུ་བྱོན་ཏེ་བླ་གྲྭ་ཡོངས་ལ་སྨིན་གྲོལ་གྱི་ཆོས་བཀའ་
དུ་མ་བསྩལ། དེའི་སྐབས་མགོན་ཁང་གི་སྒོ་རུ་ཆོས་རྗེ་མཆོག་གི་མགུལ་དུ་ནམ་མཁའ་
ནས་ལྷ་རྫས་ཉིན་མོ་བདེ་ལེགས་ཤིག་གློ་བུར་དུ་བབས་པ་སོགས་ངོ་མཚར་བའི་ལྟས་མང་
པོ་བྱུང་། ཟླ་བརྒྱད་པར་གྲུབ་ཆེན་བྱམས་པ་ཆོས་འཛིན་གྱི་སྲས་མོ་ཟོན་ཕྱུག་གིས་དབང་
གི་བརྡ་སྒྲོམ་ཙིཏྟའི་དབྱིབས་ཅན་འཕྲད་གཏེར་གྱི་ཚུལ་དུ་ཕུལ་བ་ལས་ཟླ་གམ་ཀློང་དགུའི་
ཆོས་སྐོར་རྣམས་གཏན་ལ་ཕབ། དེ་ནས་རྡོའི་ཤུགས་འབྱུང་དུ་བྱོན་ཏེ་སེར་སྐྱ་ཡོངས་ལ་
རང་རང་གི་བློ་གྲོས་དང་འཚམ་པའི་ཆོས་སྦྱིན་མི་ཟད་པའི་སྒོ་འཕར་ཡངས་པོར་ཕྱེས་ཏེ་
སྨིན་གྲོལ་གྱི་ལམ་ལ་བཀོད། མ་ཡུམ་བརྟན་མའི་བླ་གནས་ནས་རྫས་སྒྲོམ་ནོར་བུ་ཆ་བདུན་
ལས་གསུམ་གདན་དྲངས། སྨན་བླ་དང་རྟེན་འབྲེལ་ལྷ་མོའི་སྒྲུབ་པ་སོགས་གཏན་ལ་ཕབ།
གཞན་ཡང་རིག་འཛིན་ལས་རབ་རྡོ་རྗེའི་གཏེར་ལུང་ལས། །
དཔལ་པདྨའི་འཕྲིན་ལས་ཕོ་ཉ་ཡི༔
མ་གསང་བ་ཡེ་ཤེས་འོད་ཟེར་གྱི



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
མདངས་འཛིན་པའི་པདྨར་བུང་བ་ཡིས
རྩི་བཅུད་ལ་རོལ་བའི་དཔལ་ཁ་འབྱེད
ད་ཕན་བདེ་བསོད་ནམས་ཏཱ་རེའི་མིང
ཐུགས་དཔལ་བེའུ་བྱིན་རླབས་ལྕགས་ཀྱུ་དེ༔
ཐབས་གསང་སྔགས་ལུང་གིས་བསྐུལ་སྲིད་ན༔
ལུགས་གཉིས་ཀྱི་དཔལ་ཡོན་རོལ་ནས་ཀྱང
ས་གསུམ་དུ་གྲགས་པའི་དབྱར་རྔ་སྒྲོགས
ཆོས་སྨིན་གྲོལ་བཤད་སྒྲུབ་བསྟན་ལ་སྨན
ཞེས་པའི་ལུང་དོན་ལྟར་དགོན་འདིར་མཁའ་འགྲོ་གསང་བ་ཡེ་ཤེས་ཀྱི་སྒྲུབ་པ་གསར་
འཛུགས་གནང་། གནས་དེར་སྒྲུབ་པའི་དམ་བཅའ་ཟླ་བདུན་ལ་མཛད་སྐབས་སྙིགས་
དུས་ཀྱི་ཐམས་ཅད་མཁྱེན་པ་མཁན་རིན་པོ་ཆེ་འཇིགས་མེད་ཕུན་ཚོགས་འབྱུང་གནས་བྱོན་
ཏེ་མེ་ཡོས་ལོར་རང་ཅག་མཉམ་དུ་རྒྱ་ནག་རི་བོ་རྩེ་ལྔར་བྱོན་ན་བསྟན་འགྲོ་ལ་ཕན་པ་རྒྱ་
ཆེན་འབྱུང་ཚུལ་གྱི་གསུངས་གླེང་གནང་། དེ་ནས་འཛུ་རུང་བཀྲ་སྐོར་སོགས་དགོན་སྡེ་
རྣམས་སུ་བྱོན་ནས་འདུ་ཁང་གསར་བཞེངས་དང་། སྒྲོལ་དམར་དང་ཐུགས་ཆེན་པད་དཀར་
འཕྲེང་བ་སོགས་ཀྱི་སྒྲུབ་པ་བཙུགས། གཞན་ཡང་ལོ་ཁྱིམ་འདིར་མཁའ་འགྲོ་མཆོག་གི་
ཞབས་བརྟེན་ལ་བདུད་འདུལ་མཆོད་རྟེན་ཆེ་བ་གཅིག་དང་དེ་ལས་ཅུང་ཟད་ཆུང་བའི་མཆོད་
རྟེན་ཆ་བརྒྱད། སྟོན་པ་མཉམ་མེད་ཤཱཀྱའི་རྒྱལ་པོ་སོགས་ཀྱི་འཇིམ་སྐུ་ཆ་ཤས་བཅས་
བཞེངས་གྲུབ་མཛད། །
མེ་ཡོས་ཟླ་བ་གསུམ་པའི་ཚེས་ཉེར་ལྔ་ལ་གནས་ཆེན་རི་བོ་རྩེ་ལྔ་རུ་བྱོན་ནས་རྒྱ་ནག་
ཤིས་ངན་མཆོད་རྟེན་ལ་མཇལ་སྐབས་རྒྱ་ཡི་མི་མོ་ལྭ་བ་དམར་པོ་ཅན་ཞིག་གིས་ཆོས་
རྗེ་ཡབ་ཡུམ་ལ་མཆོད་རྟེན་གྱི་ལོ་རྒྱུས་སོགས་གནའ་རབས་མང་པོ་ངོ་སྤྲོད་གནང་ནས་
70



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
མི་སྣང་བར་གྱུར། དེ་ནི་རྒྱ་བཟའ་ཀོང་ཇོ་ཡིན་པ་འདྲ་གསུངས། དེ་ནས་རི་བོ་རྩེ་ལྔ་རུ་
མཁན་ཆེན་རིན་པོ་ཆེ་དབུར་བཞུགས་པའི་བོད་མི་ཁྲི་ཕྲག་མང་པོ་དང་མཉམ་དུ་རྟེན་
བཞེངས་དང་ཚོགས་མཆོད། བཟང་པོ་སྤྱོད་པའི་སྨོན་ལམ་སོགས་རྣམ་དཀར་གྱི་མཛད་
པ་རྒྱ་ཆེར་སྤེལ། ཡན་གྲོ་སི་ཞེས་པའི་དགོན་པ་དེ་ནས་ཆོས་རྗེ་ཡབ་ཡུམ་ལ་ངག་དབང་
མཚོ་བྱུང་ལྷ་མོས་བྱ་ཁུ་བྱུག་གི་ཟོལ་གྱིས་ཆོས་བསྟན་པས་ཉེ་འཁོར་ན་ཡོད་པ་ཐམས་
ཅད་ངོ་མཚར་བའི་གནས་སུ་གྱུར། ཡང་ཉིན་གཅིག་སྐྱབས་རྗེ་ཡབ་ཡུམ་ཕོས་ས་ཏིན་
ཞེས་པའི་རྡོ་སྐས་ལ་བྱོན་ནས་སྐེད་ཙམ་གྱི་ངལ་གསོ་སྐབས་རྒྱའི་མི་མོ་གཞོན་ནུ་
མ་དཔྲལ་བར་ཧྲིང་ཡིག་གི་མཚན་མ་ཅན་ཞིག་བྱོན་ནས་རྗེ་ཡི་ཕྱག་མཐིལ་དུ་བརྡ་ཡིག་
མང་པོ་བྲིས་ནས་མི་སྣང་བར་གྱུར། བརྡ་ཡིག་དེ་ལས་ལྷ་མོ་དབྱངས་ཅན་མའི་སྒྲུབ་
སྐོར་དབང་དང་བཅས་པ་ཕབ་སྟེ་གནས་དེར་བྱོན་པའི་ཕྱོགས་སོ་སོའི་བླ་གྲྭ་ཡོངས་
ལ་དབང་བསྐུར་གནང༌། དེ་ནས་མཁན་ཆེན་མཆོག་གིས་ ཞལ་ནས་ད་ནི་ཁྱེད་ཟུང་
མཚོ་ སྔོན་ པོ་ དང༌ ། བྲག་ དཀར་ སྤྲེལ་ རྫོང། རྨ་ཆེན་གངས་ དཀར་ སོགས་ སུ་ བྱོན་
དང་དགོས་པ་རྒྱ་ཆེན་ཡོད་གསུངས་པ་བཞིན། སྐྱབས་རྗེ་ཡབ་ཡུམ་གྲྭ་འཁོར་བཅས་
ཐོག་མར་མཚོ་སྔོན་དུ་བྱོན་ཏེ་ཧོར་ཟླ་བཞི་པའི་ཚེས་ཉེར་ལྔ་ལ་མཚོ་ཁར་ཚོགས་ཀྱི་
འཁོར་ལོ་རྒྱ་ཆེན་ཕུལ་སྐབས་མཚོ་ཐམས་ཅད་འཇའ་འོད་ཀྱིས་གང་བ་དང་རོལ་མོ་སྣ་
ཚོགས་ཀྱི་སྒྲ་གྲགས་པ་སོགས་ངོ་མཚར་བའི་རྟགས་མཚན་མང་པོ་བྱུང་། ཧོར་ཟླ་ལྔ་
པའི་ཚེས་གསུམ་ལ་གནས་མཆོག་བྲག་དཀར་སྤྲེལ་རྫོང་དུ་བྱོན་ནས་གནས་འབྲེལ་གྱི་
སྨོན་ལམ་རྒྱ་ཆེར་མཛད། སྤྲེལ་རྫོང་རྡོ་རྗེ་ཕུག་ཅེས་དཔལ་རིའི་གནས་ནས་དབང་སྒྲོམ་
དམར་པོ་གཏེར་དུ་བཞེས། མཚོ་རྒྱལ་སྒྲུབ་སྐོར་སོགས་ཟབ་ཆོས་མང་པོ་གཏན་ལ་ཕབ།
སྤྲེལ་རྫོང་དགོན་པའི་ཨ་ལག་ཆུ་ཇ་སོགས་གྲྭ་ཚང་ཡོངས་ཀྱིས་ཞབས་ཏོག་ཕུན་སུམ་
71



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐལའི་དགའ་སྟོན་གྱི་གླེགས་བམ།
ཚོགས་པ་བསྒྲུབས། དེ་ནས་ཆོས་རྗེ་ཡབ་ཡུམ་མཚོ་སྔོན་ཞིན་ཧྭ་རྫོང་དུ་བྱོན་གྲབས་བྱེད་
ཚེ་ཆར་བ་དྲག་ཏུ་བབ་ནས་ལུང་གཞུང་ཐམས་ཅད་ཆུ་ཡིས་གང་ཞིང་ཧང་ངེས་ཞེས་པའི་
ཆུ་ཆེ་ནས་མི་ཐར་བར་བྱེད་ཚེ། སྤྲེལ་རྫོང་དགོན་པའི་བླ་གྲྭ་ཚོས་ཞལ་རྩེད་ཀྱི་ཚུལ་དུ་
ཁྱེད་རྙིང་མ་ཚོར་ཆར་ཁོག་པའི་ནུས་པ་ཡོད་ན་ནང་སྔ་ངེད་ཚོས་བསྐྱལ་ཆོག་ཟེར། རྗེ་
ཡིས་ཞལ་ནས་དེ་ཚོ་ལས་སླ་མོ་རེད་གསུངས་ནས་ཐུགས་གཏད་པ་ཙམ་གྱིས་ནམ་
མཁའ་གཡའ་དག་ཅིང་ཆུ་ཀླུང་ཐམས་ཅད་ཆུང་བར་གྱུར། ནང་སྔ་ཁོ་ཚོས་ཤིང་ཧྭ་རྫོང་
བར་དུ་བསྐྱལ་ནས་ཕྱིར་ལོག་ཚེ་རྗེ་ཡི་ཞལ་ནས་ཁྱེད་རྣམས་དུས་ཚོད་ལྔ་ཙམ་ནས་རང་
ཡུལ་དུ་འབྱོར་ངེས་གྱིས་མ་གཏོགས་དེ་དུས་ངས་ཆར་མངག་རྒྱུ་ཡིན་གསུངས། དེ་ལྟར་
དུས་ཚོད་ལྔ་ནས་སླར་ཡང་གནམ་ཆར་དྲག་ཏུ་བབ་སྟེ་ཆུ་ཀླུང་ཐམས་ཅད་རྒྱས་ནས་མི་
ཐར་བ་ཙམ་དུ་གྱུར། ཧོར་ཟླ་ལྔ་པའི་ཚེས་བཅུ་ལ་སྐྱབས་ རྗེ་ ཡབ་ཡུམ་འཁོར་བཅས་
འགོ་ལོག་ཁུལ་རྨ་ཆེན་གླིང་རི་པདྨ་འབུམ་རྫོང་དུ་བྱོན་ནས་ཚོགས་ཀྱི་འཁོར་ལོ་རྒྱ་ཆེན་
ཕུལ་ཏེ་ཟབ་ཆོས་འགའ་གཏན་ལ་ཕབ། ལས་ལྡན་གྱི་བུ་སློབ་ཁ་ཅིག་ལ་ལྷ་མོ་དབྱངས་
ཅན་མའི་དབང་བསྐུར་གནང་། ཚེས་ཉེར་གསུམ་ལ་དགའ་བདེ་རྫོང་སྟོང་སྐྱབས་དགོན་
དུ་བྱོན་ནས་བླ་གྲྭ་ཡོངས་ལ་སྨིན་གྲོལ་གྱི་ཆོས་བཀའ་དུ་མ་བསྩལ་ཏེ་ཐུགས་ཆེན་ཕྱག་ན་
པད་དཀར་གྱི་སྒྲུབ་པ་གསར་དུ་བཙུགས། ཧོར་ཟླ་དྲུག་པའི་ཚེས་བཅུར་མདོ་གོང་མ་
སོགས་རྨར་ཁོག་གི་དགོན་སྡེ་འགའ་ལ་སྨན་བླ་དང་དབྱངས་ཅན་མ་སོགས་ཀྱི་དབང་
ལུང་གནང་། དེ་ནས་རང་ཡུལ་དུ་གསེར་ཞལ་བསྒྱུར་ནས་ཧོར་ཟླ་དགུ་པའི་ཚེས་ཉེར་ལྔ་
ལ་གུ་རུ་གཏེར་འབྱུང་རྒྱལ་པོའི་སྒྲུབ་པ་མཛད་སྐབས་ནད་སེལ་དབང་གི་སྒྲོམ་བུ་གཏེར་
དུ་བཞེས། ཧོར་ཟླ་བཅུ་པའི་ཚེས་བཅུ་ནས་དཔལ་སྙན་ལུང་ཐེག་ཆེན་ཆོས་འཁོར་གླིང་
གི་བླ་སེར་རྣམས་ལ་སྤྱོད་འཇུག་དང་རྒྱལ་སྲས་ལག་ལེན་སོགས་ཀྱི་ཆོས་ཁྲིད་གནང༌། །
ས་འབྲུག་ལོའི་ཟླ་གསུམ་པའི་ཚེས་བཅུ་ལ་སྐྱབས་རྗེ་ཉིད་ཀྱིས་ལྷ་དང་བླ་མའི་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན། ཨ
ལུང་བསྟན་བཞིན་ཆོས་དུང་དཀར་པོ་གཡས་འཁྱིལ་དང་རིན་པོ་ཆེ་སྣ་ཚོགས་པས་
མཎྜལ་ཕུལ་ཏེ་མཁའ་འགྲོ་མཆོག་ལ་མདོ་ཁམས་ཀུན་ཏུ་རྒྱལ་ཡུམ་སྒྲོལ་མའི་སྒྲུབ་པ་
འཛུགས་དགོས་པའི་བསྐུལ་མ་གནང་བ་ལྟར་སྒྲོལ་མའི་ཞག་བརྒྱ་བཙུགས། དཔལ་
སྙན་ལུང་ཐེག་ཆེན་ཆོས་འཁོར་གླིང་གིས་མཚོན་ཡུལ་གྲུ་ཕལ་ཆེར་མཆོད་རྟེན་གཅིག་
སྟོང་ལྔ་བརྒྱ་ཙམ་བཞེངས་པའི་དགེ་བསྐུལ་གྲུབ། གཙུག་ལག་ཁང་གསར་བཞེངས་
མཛད་ཅིང་འཛམ་གླིང་སེང་ཆེན་རྒྱལ་པོའི་རྣམ་ཐར་རྟ་རྒྱལ་དང་། གསེར་རྫོང་། རང་
གཏེར་ ལས་གེ་གླིང་བཅས་ཀྱི་འཁྲབ་སྟོན་གསར་འཛུགས་གནང་། འཛམ་གླིང་ས་
བཅུད་གསོ་ཕྱིར་གནས་ཆེན་རྣམས་སུ་གཏེར་བུམ་བརྒྱ་ཕྲག་དུ་མ་སྦས། ཧོར་ཟླ་བདུན་
པའི་ནང་དར་མདོ་རུ་ཚོགས་འདུར་བྱོན་སྐབས་དཀར་མཛེས་རང་སྐྱོང་ཁུལ་གྱི་བླ་སྤྲུལ་
མི་ཉུང་བ་ཞིག་ལ་ཆོས་འབྲེལ་གནང་ཞིང་ཚེས་བཅུར་ནགས་བྲན་དང་རྟའུ་སོགས་ས་
ཁུལ་ གྱི་ མང་ ཚོགས་ རྣམས་ ལ་ ཆོས་ འབྲེལ་ བསྩལ། ཚེས་ ཉེར་ ལྔ་ ནས་ སྐྱིད་ ལུང་
བྲག་ཤུལ་དགོན་དུ་བྱོན་ནས་བླ་གྲྭ་ཡོངས་ལ་དབང་ལུང་དང༌། མང་ཚོགས་རྣམས་ལ་
ཉིན་ཤས་རིང་དབང་བསྐུར་དང་མྱུར་ལམ་སོགས་ཀྱི་ཆོས་འཁོར་བསྐོར། དེ་ནས་རྩིས་
མདའ་དང་དབང་མདའ་སོགས་སུ་བྱོན་ནས་བླ་གྲྭ་ཡོངས་ལ་བདེ་གཤེགས་སྒྲུབ་པ་ཆེན་
པོ་བཀའ་བརྒྱད་ཀྱི་དབང་ལུང་གནང་ཞིང་མང་ཚོགས་རྣམས་ལ་སེམས་བསྐྱེད་འབོག་
ཆོག་དང་རྒྱལ་སྲས་ལག་ལེན་སོགས་ཀྱི་ཆོས་ཁྲིད་གནང་། དེ་དང་འབྲེལ་ནས་མཆོད་
རྟེན་སུམ་བརྒྱ་ཙམ་གྱིས་དགེ་བསྐུལ་གྲུབ། དེ་འཕྲལ་སྲས་མཁར་རུ་བྱོན་ནས་ཐུགས་
ཆེན་ཕྱག་ན་པད་དཀར་གྱི་དབང་ལུང་གནང་ཞིང་སྒྲུབ་པ་བཙུགས། མང་ཚོགས་རྣམས་
ལ་ཆོས་སྦྱིན་དང་དགེ་བའི་བསྐུལ་མ་རྒྱ་ཆེན་གྲུབ།
ས་སྦྲུལ་ལོའི་ཟླ་བ་གསུམ་པའི་ཚེས་བཅུ་ལ་གསེར་ཐང་བླ་རུང་མཆོད་རྟེན་གྱི་
73



དཔལ་ཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
རབ་གནས་བྱེད་སྐབས་མདོ་སྔགས་ཟུང་གི་བསྟན་པ་མཚོན་བྱེད་དུ་མཁན་རིན་པོ་ཆེས་
རབ་བྱུང་ངུར་སྨྲིག་གི་སྡེ་དང་། ཆོས་རྗེ་མཆོག་གིས་གོས་དཀར་ལྕང་ལོའི་སྡེའི་ཁྲི་བ་
མཛད། མཁའ་འགྲོ་རིན་པོ་ཆེ་ཇོ་བཙུན་རྣམས་ཀྱི་ཚོགས་དཔོན་དུ་བཞུགས་ཏེ་རབ་
གནས་ཀྱི་མེ་ཏོག་འཐོར་ཚེ་ཀུན་གཟིགས་པཎ་ཆེན་རིན་པོ་ཆེའི་ཡང་སྲིད་མྱུར་བྱོན་གྱི་
རྟེན་འབྲེལ་ཕུན་སུམ་ཚོགས་པ་འགྲིགས། ཧོར་ཟླ་བདུན་པའི་ཚེས་བཞི་ནས་དཔལ་
ཡུལ་དར་ཐང་དང་། གདོང་རྫོང་དགོན་རྣམས་སུ་བླ་གྲྭ་ཡོངས་ལ་ཐུགས་ཆེན་ཕྱག་ན་
པད་དཀར་གྱི་དབང་ལུང་གནང་ཞིང་སྒྲུབ་པ་བཙུགས། མི་སྐྱ་ཕོ་མོ་ཡོངས་ལ་མྱུར་ལམ་
བདེ་ཆེན་ཞིང་དབང་སོགས་རྣམ་དཀར་གྱི་མཛད་པ་རྒྱ་ཆེན་སྤེལ། དབང་མདའ་དང་
འབོས་སྤ་རྣམས་སུ་ལོ་རེ་བཞིན་མྱུར་ལམ་བདེ་ཆེན་ཞིང་སྒྲུབ་དང་སྒྲོལ་མའི་ཞག་བརྒྱ་
བཙུགས་ཏེ་ཆོས་ཁྲིའི་ཐང་དུ་མཆོད་རྟེན་གསར་བཞེངས་མཛད། ཧོར་ཟླ་བརྒྱད་པའི་
ཚེས་བརྒྱད་ལ་དབང་མདའ་དགོན་དུ་སྐུ་གསུང་ཐུགས་རྟེན་རྣམས་ལ་རབ་གནས་དང་
སེར་སྐྱ་ཡོངས་ལ་སྨིན་གྲོལ་གྱི་ཆོས་བཀའ་ཅི་རིགས་བསྩལ། ཚེས་ཉི་ཤུ་ནས་རྨར་ཁོག་
སྐུ་ཚ་དགོན་སོགས་སུ་བླ་གྲྭ་ཡོངས་ལ་སྨིན་གྲོལ་གྱི་ཆོས་བཀའ་དུ་མ་གནང་ཞིང་མང་
ཚོགས་ཡོངས་ལ་ཆོས་འབྲེལ་གསུངས། ཚེས་ཉེར་གསུམ་ནས་དྷི༔ མདའ་དང་དགེ་ཚེ་
ཁྲ་གདོང་སོགས་སུ་སེར་སྐྱ་ཡོངས་ལ་སྨིན་གྲོལ་གྱི་ཆོས་བཀའ་ཅི་རིགས་བསྩལ།
ལྕགས་རྟ་ལོའི་ཧོར་ཟླ་ལྔ་པའི་ཚེས་བཅུ་ལ་རིགས་སྲས་མདོ་བླ་ཆོས་ཀྱི་ཉི་མས་རྗེ་
ཡབ་ཡུམ་ལ་ཁམས་བདུད་འཇོམས་ རིན་པོ་ཆེ་འཇིགས་བྲལ་ཡེ་ཤེས་རྡོ་རྗེའི་ཟབ་
གཏེར་མཐའ་དག་གི་དབང་ལུང་མན་ངག་རྒྱབ་ཆོས་བཅས་བུམ་པ་གང་བྱོས་ཀྱིས་ཚུལ་
དུ་བསྩལ་ཏེ་ཟབ་ཆོས་རྣམས་མདོ་ཁམས་ཀུན་ཏུ་སྤེལ་དགོས་པའི་བསྐུལ་མ་གནང་ཞིང་
སྒྲུབ་པའི་གཉེར་བྱང་གཏད། ཧོར་ཟླ་ལྔ་པའི་ཚེས་ཉེར་གཉིས་ལ་དབུ་ཟིའི་གསང་
སྔགས་དགའ་འཁྱིལ་ཐང་དུ་ཆོས་རྗེ་རིན་པོ་ཆེ་སྐུ་འཁྲུངས་ཡུལ་གྱི་དྲན་རྟེན་དུ་མཆོད་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན། ཨ
རྟེན་ཞིག་བཞེངས་གྲུབ་ཚེ་ས་ཐག་རིང་པོ་ནས་ཆོས་རྗེ་ཡབ་ཡུམ་གྱིས་རབ་གནས་ཀྱི་མེ་
ཏོག་འཐོར་བ་ཐམས་ཅད་མཆོད་རྟེན་གྱི་བང་རིམ་དང་བུམ་པ་སོགས་ཀྱི་ཐོག་དངོས་སུ་
འཐོར་བས་མཚོན་བཀྲ་ཤིས་པའི་རྟགས་མཚན་མང་དུ་བྱུང་། གཞན་ཡང་མཚོ་རྒྱལ་
ཚོགས་མཆོད་ཌཱ་ཀིའི་སྙིང་བསྒུལ་གྱི་སྤྱན་འདྲེན་གསུངས་སྐབས་ཆོས་རྗེ་མཆོག་གི་
ཉམས་སྣང་ལ་ནམ་མཁའ་བར་སྣང་ས་གཞི་ཐམས་ཅད་འོད་ལྔའི་ཐིག་ལེ་དང་ཐིག་ཕྲན་
གྱིས་གང་ཞིང་པི་ཝང་གླིང་བུ་ཅང་ཏེའུ་རྫ་རྔ་སོགས་རོལ་མོ་སྣ་ཚོགས་ཀྱི་སྒྲ་དང་བཅས་
མདུན་གྱི་ནམ་མཁར་འཇའ་གུར་གྱི་དབུས་སུ་རྒྱལ་ཡུམ་ཡེ་ཤེས་མཚོ་རྒྱལ་སྐུ་མདོག་
དཀར་ལ་དམར་བའི་མདངས་ཆགས་པ། ཞལ་གཅིག་ཕྱག་གཉིས་གཡས་ཐོད་པའི་ཌཱ་
མ་རུ་དང་། གཡོན་གྲི་གུག་དཀུར་བརྟེན་ཅིང་རིན་པོ་ཆེ་དང་རུས་པའི་རྒྱན་སྣ་ཚོགས་
གསོལ་བ་ཞབས་གཉིས་མཉམ་པའི་སྟབས་ཀྱིས་བཞེངས་པ། དགྱེས་ཆགས་བཞད་
པའི་ཉམས་ཅན། པདྨ་དམར་པོའི་དོ་ཤལ་འཕྱངས་པ། འཁོར་མཁའ་འགྲོ་སྡེ་བཞིས་
བསྐོར་ནས་བྱོན་ཏེ། །
ཨེ་མ་ཨེ་མ་རིགས་ཀྱི་བུ་མཆོག
དེ་རིང་གནས་འདིར་ཕེབས་པ་ངོ་མཚར
ང་ངོ་ཤེས་སམ་འཇིགས་མེད་དཔའ་བོ
ང་ནི་ཀ་དག་མཁའ་སྤྱོད་ཞིང་ནས།
ལྷུན་གྲུབ་ཡེ་ཤེས་མཚོ་རྒྱལ་ཡིན་ནོ༔
ཚེ་རབས་ཀུན་ཏུ་མི་འབྲལ་འགྲོགས་པའི
ལས་སྨོན་དམ་ཚིག་དབང་གིས་འདིར་ཕེབས
དབང་གི་དགའ་ཚལ་དགའ་འཁྱིལ་ཐང་དུ
75



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
ལྷ་མིའི་མཆོད་སྡོང་རྟེན་འདི་བཞེངས་པརཿ
མཇལ་མི་ལྷ་ཀླུ་གྲངས་ལས་འདས་པ༔
ཕེབས་ཅིང་ཀུན་གྱིས་མེ་ཏོག་ཆར་ཕབ།
སྙན་པའི་བསྟོད་དབྱངས་རོལ་མོའི་ཚོགས་ཀྱིས
ཡིད་དབང་འཕྲོག་པའི་དགའ་སྟོན་བྱེད་པརཿ
གཟིགས་སམ་སྤྲོ་འམ་སྟོབས་ལྡན་རྡོ་རྗེ༔
ཡབ་ཡུམ་འཁོར་བཅས་འདི་རུ་ཕེབས་པའི
དགའ་སྟོན་རྟེན་འབྲེལ་ལེགས་པའི་དཔལ་ལཿ
ང་ཚོ་མཁའ་སྤྱོད་དྷ་མ་ཐ་ལའི
འབུམ་ཕྲག་ཌཱ་ཀིའི་ཚོགས་ཀྱི་དངོས་གྲུབ
ཐབས་ཤེས་བཟའ་བཏུང་བདུད་རྩི་བཅུད་ལྡན
དུམ་གཅིག་ཀ་པཱ་ལ་ཡི་སྣོད་བཅསཿ
དབང་གི་པདྨ་འོད་དམར་མདངས་ལྡན༔
གཡུང་དྲུང་དགའ་འཁྱིལ་ནོར་བུའི་དབྱིབས་འདི༔
ཁྱེད་ཚོར་འབུལ་ལོ་རྫ་ས་མཆོག་འདི་དག
དགྱེས་པ་ཆེན་པོས་ལོངས་སུ་སྤྱོད་ཅིག
ཨ་ལ་ལ་ཧོ་སྔགས་ཀྱི་ཁྱད་ཆོས
ཨེ་མཾ་དྷི་མ་ད་ཡ་ཨེ་ཐཾ༔
ཞེས་གསུངས་ཤིང་ཐུགས་ཀ་ནས་འོད་དམར་པོ་ཐག་པ་བསྐྱངས་པ་ལྟར་ཁོང་གི་སྙིང་
ཁར་ཐིམ་ཚེ་བདེ་སྟོང་ཡེ་ཤེས་བློ་འདས་སྤྲོས་བྲལ་ནམ་མཁའ་ལྟ་བུའི་ངང་དུ་དལ་གཅིག་འབྱམས་
སུ་ཀླས། སླར་ཡང་མཁའ་འགྲོ་དེས་གར་སྟབས་ལང་ལང་ཐོད་པའི་ཌ་མ་རུ་འཁྲོལ་
76



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ་
བཞིན།
ཧེ་ཡ་ཧེ་ཡ༔
ངེད་ཚོ་བདེ་ཆེན་ཡེ་ཤེས་ཌཱ་ཀི་ཡི་ཚོགས་ཀྱིས
བདེ་སྟོང་དབང་གི་དམ་ཚིག་དངོས་གྲུབ་ཀྱི་རྫ་ས་ཆེན
བདེ་དགའ་སྟོང་ཆེན་ངང་ནས་བརྩེ་དགའ་ཡིས་ཕུལ་བརཿ
བདེ་ཆེན་སྔགས་ཀྱི་རྣལ་འབྱོར་ཁྱེད་ཚོའི་ཐུགས་དགྱེས་སམ
ཞེས་གསུངས་ཚེ་སྐྱབས་རྗེ་མཆོག་གིས།
ཨེ་མ་ལྷག་ལྷ་ཌཱ་ཀིའི་རྗེ༔
དུས་འདིར་ཕེབས་པ་ངོ་མཚར་ཆེ
དངོས་གྲུབ་སྟེར་བ་བཀའ་དྲིན་ཆེ
དྲིན་ལན་བསྟན་འགྲོའི་དོན་ལ་བརྩོན
ཐུགས་ཀྱི་བཞེད་དོན་འགྲུབ་པར་བྱེད། །
ཅེས་གསུངས་ཏེ་ཐུགས་ཀ་ནས་འོད་ཟེར་འཇའ་སྤྲིན་ལྟར་སྤྲོས་ཏེ་ཕྱི་ནང་གསང་
བའི་མཆོད་སྤྲིན་བསམ་གྱིས་མི་ཁྱབ་པ་སྤྲོས་ཚེ། མཁའ་འགྲོ་རྣམས་ཀྱི་ཐུགས་དགྱེས་
བཞིན་མགྲིན་གཅིག་ཏུ་ཧེ་ཡ་ཧེ་ཡ།
ཀ་དག་འོད་གསལ་སྤྲོས་བྲལ་གདོད་མ་ཡི་ཞིང་ནས༔
ལྷུན་གྲུབ་རང་བྱུང་གཉུག་མའི་མཁའ་འགྲོ་མ་ངེད་རྣམས༔
གང་ནས་མ་བྱུང་ད་ནི་གང་དུའང་མི་འགྲོ༔
འགྲོ་འོང་བྲལ་བ་དོན་ལ་རང་རིག་ལས་གཞན་མེད
77



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
གཏད་མེད་མ་བཅོས་རིག་པ་ཁ་ཡན་དུ་ཀློད་དང༔
དབྱེར་མེད་རྫོགས་པ་ཆེན་པོའི་རང་གཤིས་དེ་འདི་ཀཿ
ཞེས་གསུངས་ཤིང་འཁོར་རྣམས་གཙོ་མོར་ཐིམ༔ གཙོ་མོ་ཡང་ཐིག་ལེ་དམར་པོ་
རྒྱ་སྲན་གྱི་གོང་བུ་ཙམ་དུ་གྱུར་ཏེ་ཁོང་གི་སྙིང་གར་ཐིམ་ཚེ་སྨྲ་བསམ་བརྗོད་བྲལ་ཆོས་
ཉིད་གཉུག་མའི་ངང་དུ་དལ་གཅིག་ལུས་སོང་གསུངས། ཡང་ཚོགས་ཀྱི་དྲངས་པའི་དུས་
བུད་མེད་གཞོན་ནུ་གཟུགས་མཛེས་ཤིང་རིན་པོ་ཆེའི་རྒྱན་ཅན་ཕྱག་ན་ཡིད་བཞིན་གྱི་
ནོར་བུ་འོད་འབར་བ་བསྣམས་ཤིང་སྦྲུལ་གྱི་གདེང་ཀ་ཅན་ཞིག་ཚོགས་གྲལ་དུ་འདུག་
ཅིང་ཕྱག་གསུམ་འཚལ་ཏེ་འདི་སྐད་ཟེར། །
ཡེ་ཡེ༔ ང་ནི་ནོར་འཛིན་བུ་མོ་སྟེ༔
མཚོ་བྱུང་བཞད་པའི་དགྱེས་ཆགས་ཡིན
གནས་འདིར་གཉུག་མར་གནས་པ་ཡི།
ཀླུ་མོ་ནོར་བུ་འོད་ལྡན་སྒྲོན།
ཁྱེད་ཅག་གནས་འདིར་ཕེབས་པ་དེ༔
བསམ་ན་བཀའ་དྲིན་བརྗོད་ལས་འདས༔
དུས་ཀུན་སྐུ་ཁམས་བསྙན་པ་ཡི།
འོ་བརྒྱལ་མཆིས་སམ་རིན་པོ་ཆེ༔
ཡབ་ཡུམ་འཁོར་བཅས་ཕེབས་པ་ཡི༔
དགའ་སྟོན་ཚོགས་ཀྱི་རྟེན་འབྲེལ་དུ༔
དགོས་འདོད་ནོར་བུ་འདི་ཉིད་འབུལ
ཞེས་གསུངས་ནས་ནོར་བུ་དེ་མདུན་དུ་བཞག་ཚེ། ཆོས་རྗེ་མཆོག་གིས།
78



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཀྱེ་ཀྱེ༔ མཛེས་སྡུག་ཡིད་འཕྲོག་ཀླུ་མོ་མཆོག
ནོར་བུ་གནང་བ་བཀའ་དྲིན་ཆེ
ཁྱེད་ནི་ད་ལྟ་གང་དུ་བཞུགས
འཁོར་དང་ལོངས་སྤྱོད་གང་འདྲ་ཡོད༔
སྐུ་ཁམས་བདེ་སྡུག་ཇི་ལྟར་ལགས
དྲང་པོར་གསུངས་དང་འོད་ལྡན་སྒྲོན
ཞེས་གསུངས་ཚེ། ཀླུ་མོས་ཐུགས་ཅུང་ཟད་སྐྱོ་ཚུལ་གྱིས།
ཀྱེ པདྨའི་རྒྱལ་ཚབ་རིན་པོ་ཆེ༔
གསོན་དང་དྲང་པོར་ཞུ་བ་འབུལ
ན་ག་ནོར་བུ་གཟི་འབར་གྱི
རིགས་ཀྱི་སྲས་མོ་ང་རང་ནི
རིགས་རྒྱུད་འཕྲེང་བ་ཉེར་གསུམ་པ་
སྔོན་མར་སྟོབས་དང་མངའ་ཐང་ནི༔
ཀླུ་རྒྱལ་དུང་སྐྱོང་ནོར་རྒྱས་སོགས
ལས་ཀྱང་ཁྱད་དུ་འཕགས་པ་སྟེ༔
གནས་ས་རྒྱ་མཚོའི་གླིང་ཕྲན་དུ༔
ག་ཡ་བ་ར་ཞེས་པའི་ཡུལ
བདེ་སྐྱིད་དཔལ་འབྱོར་བརྗོད་ལས་འདས༔
དེ་ཚེ་སྨོན་ལོག་སྤུན་གསུམ་གྱིས
སྤྲུལ་པས་ངེད་ཚོའི་ས་ཕུད་ཅིང



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
བྲོས་ནས་གངས་ལྗོངས་ཡུལ་འདིར་སླེབས
དེ་ཚེ་དམ་པ་ཁྱེད་ཉིད་ནི
འཁྲུངས་པའི་དུས་དང་འཕྲད་པ་ཡི༔
ཀླུ་མོ་དུང་སྐྱོང་དཀར་མོ་དེས
རིན་ཆེན་དུང་གི་ཁང་བཟང་དང༔
འཛད་མེད་ནོར་བུའི་གནས་ཡུལ་གནང
རྗེ་ཁྱེད་བླ་མཚོ་ཡར་འཁྱིལ་དུ༔
བདེ་སྐྱིད་ལྷ་ལ་འགྲན་བཞིན་གནས༔
ཕག་ནག་འཁུན་པ་སྡེབ་པའི་དུས
ལོག་སྨོན་ཙ་མི་ཏྲ་སོགས་ཀྱིས
མནོལ་རྩོག་དུག་གིས་གྲིབ་ཕོག་པས
དཔལ་འབྱོར་རིན་ཆེན་མཚོ་མོ་སྐམ
དབང་ཐང་གཡུ་ཡི་ལྗོན་བཟང་ཆག
རང་ལུས་ལང་ཚོའི་བཀྲག་མདངས་ཉམས༔
ཡུལ་འདིར་འདུག་པའི་དབང་མ་བྱུང
བལ་ཡུལ་ཝན་ཏའི་གནས་སུ་བྲོས
བདེ་སྡུག་ཡ་མ་ཟུང་དུ་གྱུར
དེང་གི་དུས་བཟང་བཀྲ་ཤིས་ཉིན
རིགས་གསུམ་པདྨའི་འཕྲིན་ལས་
རྗེ་ཁྱེད་ཡབ་ཡུམ་འཁོར་དང་བཅས༔
འདིར་ཕེབས་གཏན་སྙན་འཕྲིན་པ་ཐོས
80



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
དེ་ཚེ་མཇལ་བར་འོང་བ་ལགས
གང་ཉིད་དམ་པའི་ཐུགས་བསྐྱེད་མཐུས
རང་ལུས་ལང་ཚོའི་བྲག་མདངས་དང
ཀླུ་འཁོར་བྱེ་བ་མང་པོ་ལ༔
དགོས་འདོད་ཏིང་འཛིན་འཕྲུལ་ཆེན་པོས
ཟག་མེད་བདེ་བའི་དཔལ་ཡོན་བསྐྱེདཿ
བཀའ་དྲིན་ཆེ་འོ་ལྷ་ཡི་སྲས
དེང་ནས་ཟླ་བ་བཅུ་གཅིག་མཚམས
རྗེ་ཁྱེད་ཡབ་ཡུམ་གཉིས་ཀྱི་སརཿ
བཀྲ་ཤིས་དགེ་བའི་ལྟས་དང་བཅས
ཕེབས་སྙམ་ཐུགས་ལ་བབས་སམ་ཅི
ཡུལ་འདིར་རི་ཁྲུས་མནོལ་བསང་འབུམ
ས་བདག་ཀླུ་གཉན་བཅོས་པ་ཡི༔
གཏོ་ཆོག་འབུམ་གྲངས་བྱེད་ནུས་ན༔
གནས་འདིར་གཡང་གི་མཚོ་མོ་རྒྱས
བུ་མོའི་ཤར་ཚུལ་དེ་འདྲ་ལགས
ཞེས་སྨྲས་ཚེ་ཆོས་རྗེ་མཆོག་གིས།
ཀྱེ ལས་སྨོན་འབྲེལ་བའི་ཀླུ་མོ་ཡིསཿ
གཏམ་མཆིད་བསྩལ་བ་བཀའ་དྲིན་ཆེ
དེང་ནས་ཟླ་བ་བཅུ་གཅིག་མཚམས
81



རས
དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ས་ག་ཟླ་བའི་ཡར་ཚེས་ལ
ཀླུ་ཡི་འཕྲོད་སྦྱོར་ཕུན་སུམ་ཚོགས
དེ་ཚེ་ཕེབས་དང་རྟེན་འབྲེལ་ལེགས
དེ་བར་ཀླུ་མཆོད་རི་ཁྲུས་སོགས
བདག་ཟུང་སོགས་ཀྱིས་སྒྲུབ་ངེས་པས
ཐུགས་ལ་ཟུངས་ཤིག་ནོར་བུ་སྒྲོན
ཞེས་གསུངས་ཚེ་ཀླུ་མོ་དེས། རིན་ཆེན་ཤེལ་གྱི་འགུ་ཡ་ནོར་བུ་ཆུ་ཤེལ་གྱི་ཕྲ་ཡིས་
མཛེས་པ་ཞིག་དང་། འདན་སྲས་འཇང་སྲས་གཉིས་ཀྱི་རྣམ་ཐར་ནོར་བུའི་ཆུན་པོའི་བརྡ་
བྱང་གསེར་གྱི་མེ་ལོང་ལ་རིན་ཆེན་ཡིག་འབྲུ་བདུན་པ་གཉིས་བཀོད་དེ་འདི་སྐད་ཟེར། །
ཀྱེ་རྒྱལ་བའི་རྒྱལ་ཚབ་དམ་པ་དང༔
མཚོ་རྒྱལ་མི་མོའི་གཟུགས་འཆང་སོགས
ཡུམ་སྲས་འཁོར་བཅས་བཀའ་དྲིན་ཆེ
རིན་ཆེན་གསེར་གྱི་མཛུབ་དཀྲིས་འདི
མི་མགོན་དཀར་པོའི་གཏེར་རྫས་ཡིན
རྒྱས་པའི་འཕྲིན་ལས་འགྲུབ་ཕྱིར་འབུལ
རིན་ཆེན་གསེར་གྱི་མེ་ལོང་ལ
རིན་ཆེན་ཡིག་འབྲུ་བདུན་པ་བཀོད༔
འདན་སྲས་འཇང་སྲས་རྣམ་གཉིས་ཀྱི
རྣམ་ཐར་ནོར་བུའི་ཆུན་པོ་ཡི༔
བརྗེད་བྱང་རྟེན་འབྲེལ་མ་ནོར་བར༔



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
འབུལ་ལོ་བསྟན་འགྲོའི་རྒུད་སེལ་ཕྱིར༔
དག་སྣང་སྒྱུ་འཕྲུལ་མཛོད་ཁང་ལས
རྣམ་ཐར་ཕབ་པའི་སྐུལ་མ་བྱེད་
ལྷ་ཀླུ་མི་ཡིས་བསྐུལ་མ་དེ༔
ངོ་མཚར་བཀྲ་ཤིས་རྟེན་འབྲེལ་ལེགས
ཞེས་ཟེར་ནས་ཆོས་རྗེ་མཆོག་གི་ཕྱག་ཏུ་ཕུལ། ཆོས་རྗེ་རིན་པོ་ཆེས་དཀྱིལ་འཁོར་
ནང་གི་མཆོད་པའི་མེ་ཏོག་གཉིས་ཀླུ་མོ་དེའི་སྐྲ་ཕན་ཚུན་ལ་བསྟར་ནས།
ཨེ་མ༔ ཀླུ་དབང་ནོར་བུ་སྒྲོན
འདི་ནས་བྱང་ཆུབ་མ་ཐོབ་བརཿ
མི་འབྲལ་འགྲོགས་པའི་སྨོན་ལམ་བཅས
མཛེས་པའི་མེ་ཏོག་གསེར་གྱི་མདོག
རིགས་བདག་བླ་མ་དྲན་ཐོ་ཡིན༔
དམ་ཚིག་སྲུང་བའི་བཀའ་རྟགས་ཡིན
ལས་སྨོན་མཐུན་པའི་རྟེན་འབྲེལ་གྱིས༔
ཨེ་མ་འདིར་འཕྲད་རྟེན་འབྲེལ་ལེགས
དགེ་ལེགས་བཀྲ་ཤིས་ཆར་འབེབས་སྨོན
ཞེས་གསུངས་ནས་དལ་གཅིག་བདེ་ཆེན་གཉུག་མའི་ངང་དུ་གནས་ཚེ།
ཀླུ་མོ་དེས། །
ན་གི་ཛ་ཡ་ཝ།
རྗེ་ཁྱེད་ཡབ་ཡུམ་བདེ་བར་བཞུགས
83



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཐོགས་མེད་རང་གི་གནས་སུ་འགྲོ༔
དུས་དང་དུས་སུ་མཇལ་དུ་འོང་
བྱང་ཆུབ་བར་དུ་འབྲལ་མེད་སྨོན༔
ཞེས་བརྗོད་ནས་མི་སྣང་བར་གྱུར་གསུངས། དེ་ནས་གྲྭ་དགོན་སོགས་སུ་སེར་སྐྱ་
མང་ཚོགས་ཡོངས་ལ་ཐུགས་ཆེན་ཕྱག་ན་པད་དཀར་གྱི་དབང་ལུང་སོགས་ཆོས་འབྲེལ་བསྩལ་
ཏེ་དགེ་བའི་བསྐུལ་མ་རྒྱ་ཆེན་གནང་། ཧོར་ཟླ་བདུན་པའི་ཚེས་བརྒྱད་ལ་ཨ་བཟོད་དགོན་
དཔལ་རི་ཐེག་ཆེན་བཤད་སྒྲུབ་འཕེལ་རྒྱས་གླིང་གི་བླ་གྲྭ་ཡོངས་ལ་ཐུགས་ཆེན་པད་དཀར་
འཕྲེང་བ་དང་བདུད་འདུལ་ཕུར་བ་སོགས་ཀྱི་དབང་ལུང་གནང་། པདྨ་འོད་འབར་གྱི་
ཚེས་བཅུ་གསར་འཛུགས་བྱས་ཏེ་བཤད་དང་སྒྲུབ་པའི་བསྟན་པ་ཐོག་མར་བཙུགས། མང་
ཚོགས་ཡོངས་ལ་ཆོས་སྦྱིན་གྱི་འཕྲིན་ལས་རྒྱ་ཆེན་སྤེལ། གཞན་ཡང་ཆོས་རྗེ་ཡབ་ཡུམ་
ཐོག་མར་བྱོན་སྐབས་གསེར་རི་ཚར་དུ་དངར་བ་ལྟ་བུའི་སེར་འཕྲེང་བསྒྲིགས་ཏེ་རོལ་མོ་
སྣ་ཚོགས་ཀྱིས་མདུན་བསུ་བའི་དུས་ན་ཆོས་རྗེ་མཆོག་གི་ཉམས་སྣང་ལ། སེར་འཕྲེང་
གི་རུ་སྣེ་རུ་གསེར་གྱི་མེ་ཏོག་པདྨ་འདབ་བརྒྱད་ཀྱི་དབུས་སུ་མཆོད་རྟེན་ཞིག་ཡོད་པར་སྣང་།
དེ་ནི་སྔར་བརྡ་ལུང་ཞིག་ཏུ་ཉིན་སྲིབ་གཉིས་ན་ཨེ་ཝཾ་རྟགས་ཅན་གྱི་གནས་དེར་མཆོད་སྡོང་ཞིག་
བཞེངས་ན་བསྟན་འགྲོའི་དོན་རྒྱ་ཆེན་འབྱུང་ཚུལ་གྱི་ལུང་བསྟན་དུས་བབས་སུ་སྣང་བས་
གནས་དེར་མཆོད་རྟེན་ཞིག་བཞེངས་གྲུབ་མཛད། དེ་ནས་སྦྲ་གསར་སྡེ་བར་བྱོན་ཏེ་སྨིན་
གྲོལ་གྱི་ཆོས་བཀའ་ཅི་རིགས་བསྩལ། ཚེས་ཉེར་བདུན་ནས་རེབ་སྐོང་གཡུ་རྔོག་ཚོ་བས་
ཆེད་དུ་གདན་ཞུས་ལྟར་ཆིབས་བསུ་བྱས་ཏེ་སྤྱན་དྲངས་སྐབས་ཡུལ་དེར་སྔོན་གྱི་ལུགས་
སྲོལ་རྙིང་པ་ཡིན་ཟེར་ནས་དམར་ཆོག་བྱེད་པ་དེ་ཁོང་ཚོས་ཁས་ལེན་བྱས་ན་ལྷ་མོ་འཁྲུགས་
ནས་བཀྲ་མི་ཤིས་པ་འོང་བས། སྔོན་མ་ཎི་བླ་མ་པདྨ་དགྱེས་རྡོར་སྐྱབས་མགོན་རིན་པོ་
ཆེ་སོགས་སྐྱེས་ཆེན་དུ་མ་བྱོན་ཀྱང་དམར་ཆོག་མ་བཅད་ཟེར། སྐྱབས་རྗེ་ཡབ་ཡུམ་གྱིས་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
སེར་རྣམས་ལ་ཞི་ཁྲོ་སོགས་ཀྱི་དབང་ལུང་དང་། ལྷ་མོའི་སྲོག་དབང་བསྐུར་ཚེ་ཐབས་ལ་
མཁས་པའི་སྒོ་ནས་བརྟེན་དར་མི་འགའ་ཞིག་ལ་འཛིན་དུ་བཅུག་ནས་རྟེན་བཞུགས་མཛད་
སྐབས་ཕྱག་ནས་གཏོར་བ་དང་མཉམ་དུ་ལྷ་མོ་བབ་སྟེ་རྟེན་དར་གཡོ་ཞིང་འཕར་བས་མི་
བཅུ་ཕྲག་ལྷག་གིས་བཟུང་ཡང་མ་ཐུབ་པར་ཐམས་ཅད་ངོ་མཚར་ཏེ་མོས་གུས་ཀྱི་མཆི་མ་
འཁྲིགས། ཅི་གསུངས་སྒྲུབ་པའི་དམ་བཅའ་ཕུལ་ནས་དམར་ཆོག་བྱེད་པའི་སྲོལ་རྒྱུན་བསྣུབས།
དེ་ནས་ཡུལ་སྡེ་རྣམས་ཀྱིས་རང་རང་གི་ཁྱིམ་དུ་གདན་འདྲེན་གྱི་ཞུ་བ་ཕུལ་ཚེ་ལོངས་ཁོམ་
མ་བྱུང་བས་བཞུགས་གནས་དེ་ཀ་ནས་ཡུལ་སྡེ་ཡོངས་ལ་གཞན་ཕན་ཐུགས་བསྐྱེད་བླ་ན་
མེད་པས་བཀྲ་ཤིས་པའི་བདེན་ཚིག་བརྗོད་ཅིང་ཕྱག་ནས་གཏོར་བ་དུས་གཅིག་ལ་རྟ་ལམ་
ཉིན་ཤས་ཚུན་ཆད་ཀྱི་སྦྲ་ཐོག་དང་ཁྱིམ་ཐམས་ཅད་ལ་དངོས་སུ་རབ་གནས་ཀྱི་མེ་ཏོག་
འཐོར་བ་སོགས་ངོ་མཚར་བའི་རྟགས་མཚན་མང་པོ་བྱུང་། དེ་ནས་ཨོལ་ཟ་ཚོ་བ་རུ་གསེར་
ཞལ་བསྒྱུར་བའི་སྐབས་སུ་ཡུལ་དེར་སྔོན་ཆད་དགོན་པ་དང་ཆོས་ལུགས་སོགས་འདི་ཡིན་
མེད་སྟབས། སྐྱབས་རྗེ་ཡབ་ཡུམ་གྱིས་གཙུག་ལག་ཁང་རྟེན་དང་བརྟེན་པ་གསར་བཞེངས་
དང༌། ཀློང་གསལ་པདྨ་འོད་འབར་གྱི་ཚེས་བཅུ་སོགས་བཙུགས་ཏེ་དགོན་མིང་ལ་ཐུབ་
བསྟན་འཕེལ་རྒྱས་གླིང་བཏགས། ཧོར་ཚོ་བཞི་གླིང་དྲུག་གི་མང་ཚོགས་ཡོངས་ལ་དབང་
དང་ཆོས་ཁྲིད་རྒྱ་ཆེན་གནང་། དེ་སྐབས་མགོ་ལོག་དང་རེབ་སྐོང་ཕྱོགས་ཀྱི་རུ་སྡེ་སྟོང་ཕྲག་
གིས་འབུལ་བ་ཕུལ་ཀྱང་བདག་གིར་མ་བཞེས་པར་བཏང་སྙོམས་སུ་བཞག །དེ་ནས་གཏེར་
སྟོན་ཆོས་སྒར་དང་ཤིང་ཁྲི་རོང་པོའི་དགོན་རྣམས་སུ་སེར་སྐྱ་ཡོངས་ལ་ཆོས་སྦྱིན་མི་ཟད་
པའི་སྒོ་འཕར་ཡངས་པོ་ཕྱེས་ནས་འོད་མཚན་བྱེ་བ་ཁས་ལེན་གྱི་མི་གཅིག་ཁྲི་བདུན་སྟོང་
ལྷག་དང་། བཤས་ཁང་དུ་ཁྲིད་བཞིན་པའི་མཚོན་ནས་སེམས་ཅན་འབུམ་ཕྲག་དུ་མ་སྲོག་
བསླུ་དང་ཚེ་ཐར་དུ་བཏང་བ་སོགས་རྣམ་དཀར་འཕྲིན་ལས་ཀྱིས་ཡངས་པའི་རྩྭ་ཐང་ཀུན་
85



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་གླུ་མཐ་ལའི་དགའ་སྟོན་གྱི་གླེགས་བམ།
ཁྱབ་པར་མཛད། ཧོར་ཟླ་དགུ་པའི་ཚེས་བདུན་ནས་ཆོས་སྡེ་ཆེན་པོ་བཀྲ་ཤིས་སྒོ་མང་དུ་
བླ་གྲྭ་གཅིག་སྟོང་ལྷག་ལ་ཁམས་བདུད་འཇོམས་རིན་པོ་ཆེ་འཇིགས་བྲལ་ཡེ་ཤེས་རྡོ་རྗེའི་
ཟབ་གཏེར་ཡོངས་ཀྱི་དབང་ལུང་མན་ངག་བཅས་རྒྱས་པར་བསྩལ། ལྕགས་ལུག་ལོ་རྡོའི་
ཤུགས་འབྱུང་དགོན་པར་གཏེར་ལུང་ལས།
ཤུགས་ཀྱི་ས་མིག་ཟླུམ་པོ་ལ།།
རཱ་ཛའི་རྐྱེན་གྱིས་ཆུ་འཇིག་འབྱུང།།
རྒོད་ལྡེམ་སྤྲུལ་བས་སྐྱོབ་པར་འགྱུར་།།
ཞེས་པའི་ལུང་བསྟན་དུས་སུ་བབས་པས་ཧོར་ཟླ་གཉིས་པའི་ཚེས་བཅུ་དྲུག་ལ་དགོན་
པའི་མི་སྣ་འགའ་སྐྱབས་རྗེ་ཡབ་ཡུམ་གྱི་མདུན་དུ་ཕེབས་ནས་ཅི་དགའ་གང་དྲག་གི་ཕྱག་མོ་
ལུང་བསྟན་ཞུས་ཚེ། རྒྱལ་བ་མི་འཁྲུགས་པ་སོགས་རིམ་གྲོ་དུ་མ་དང་ཁྱད་པར་རྗེ་ཡབ་
ཡུམ་གྱི་རང་གཏེར་གེ་གླིང་གི་འཁྲབ་སྟོན་ཞིག་བྱེད་རྒྱུ་བྱུང་ན་རྐྱེན་དེ་བཟློག་ཐུབ་པར་ལུང་
བསྟན། དེ་ནས་དཔལ་སྙན་ལུང་ཐེག་ཆེན་ཆོས་འཁོར་གླིང་གི་མཆོག་སྤྲུལ་རིན་པོ་ཆེ་
རིག་འཛིན་ཀློང་ཡངས་སོགས་བླ་གྲྭ་ལྔ་བཅུ་ཙམ་གདན་ཞུས་ལྟར་འཁྲབ་སྟོན་ལ་བྱོན་སྐབས་
ཆོས་རྗེ་ཡབ་ཡུམ་གྱིས་དེ་རང་འགྲོ་བའི་ལམ་ཁར་ཁྱེད་རྣམས་ཀྱིས་བླ་མ་དང་རང་སེམས་
དབྱེར་མེད་ལས་སྐད་ཅིག་ཙམ་ལ་གཡེང་མི་རུང་གསུངས་ཏེ་མི་རྟ་ཡོངས་ལ་སྲུང་མདུད་
དང་ཕྱག་ནས་གཏོར་ཏེ་རྩ་གསུམ་སྲུང་མར་འཕྲིན་ལས་རྒྱ་ཆེན་བཅོལ། དེ་ནས་བར་
སྐབས་ཤིག་ཏུ་ཆོས་རྗེ་མཆོག་གིས་ཉེ་གནས་ལ་ཇ་ཕུད་ཅིག་མཆོད་དང་ད་ཚོད་ཁོང་རྣམས་
ལ་གནམ་གྱིས་གནོད་པ་ཞིག་ཡོད་ཤས་ཆེ་གསུངས་ཏེ་སླར་ཡང་འཕྲིན་བཅོལ་དང་ཐུགས་
སྨོན་རྒྱ་ཆེན་མཛད། དུས་དེ་ཙ་ན་ཁོང་རྣམས་རུ་ལག་ཐང་ཞེས་པར་འགྲོ་བཞིན་པའི་སྐབས་
གློ་བུར་དུ་སྤྲིན་ནག་འཁྲིགས་ཤིང་སེར་བ་དྲག་པོ་བབ་སྟེ་ཐོག་གཅིག་འཕང་ནས་མི་རྟ་རྣམས་
འགྱེལ་ལ་ཁད་བྱུང་བ་ན། གྲུབ་ཆེན་བླ་རྒྱ་དང་ཡག་ཤུལ་སོགས་ཀྱིས་འཁྲབ་སྟོན་པ་རྣམས་
86



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཐོག་སེར་གྱིས་བཅོམ་སོང་ཟེར་ནས་སྨྲེ་ངག་བཏོན། ཁོང་རྣམས་ཀྱི་ན་བཟའ་དང་འཆམ་ཆས་
སོགས་ལ་ཐོག་ཆུ་ཕོག་པ་ཙམ་ལས་གནོད་སྐྱོན་ཅི་ཡང་མ་བྱུང་བར་རྡོའི་ཤུགས་འབྱུང་དགོན་
དུ་བདེ་བླག་ངང་སླེབས་ནས་འཁྲབ་སྟོན་རྒྱས་པར་གནང་། ལོ་རྗེས་མར་ཆུ་ལོག་གི་འཇིགས་
པ་ཆེན་པོ་བྱུང་ཡང་དགོན་པར་ཆེར་མ་གནོད་པ་ནི་སྔར་གྱི་ལུང་བྱང་དུ་“རྒོད་ལྡེམ་སྤྲུལ་
བས་སྐྱོབས་པར་འགྱུར་” ཞེས་གསུངས་པ་བཞིན་རྗེ་ཉིད་ཀྱི་ཐུགས་བསྐྱེད་འཕྲིན་ལས་
ཁོ་ནའི་མཐུ་ཡིན་པ་གོར་མ་ཆག །ཧོར་ཟླ་གསུམ་པའི་ཚེས་བཅུ་དྲུག་ནས་དཔལ་སྙན་ལུང་
ཐེག་ཆེན་ཆོས་འཁོར་གླིང་དུ་དགོན་ཁག་བཅུ་གསུམ་ཙམ་གྱི་བླ་སེར་ལ་ཨོ་རྒྱན་འཕྲིན་
ལས་གླིང་བ་དང་། ཁམས་བདུད་འཇོམས་རིན་པོ་ཆེ་འཇིགས་བྲལ་ཡེ་ཤེས་རྡོ་རྗེའི་ཟབ་
གཏེར་གྱི་ཆོས་ཚན་འགའ་རེའི་དབང་ལུང་བསྩལ།
ཧོར་ཟླ་བདུན་པའི་ཚེས་བཅུར་དབྱར་གནས་ཀྱི་དགེ་འདུན་པ་དང་མཉམ་དུ་དགའ་
སྟོན་ཚོགས་ཀྱི་འཁོར་ལོ་ཕུལ་སྐབས་ཚོགས་རྫས་ཐམས་ཅད་འོད་དུ་ཞུ་ནས་བདུད་རྩིའི་
རྣམ་པ་རུ་གྱུར། ཧོར་ཟླ་བརྒྱད་པའི་ཚེས་བཅུར་ཉག་རོང་ལྕགས་མདུད་སྤྲུལ་སྐུ་ལ་དབང་
བསྐུར་གནང་ཚེ་དབང་རྫས་སིདྡྷ་ར་བདུད་རྩིར་ཞུ་བ་དང་བྱ་རྒྱལ་རྒོད་ཀྱི་ཐེས་བྲན་བབས་
པ་སོགས་ངོ་མཚར་བའི་དགེ་མཚན་ཅི་རིགས་བྱུང་། ཧོར་ཟླ་བཅུ་པའི་ནང་དགོན་ཁག་
རེ་ཟུང་གི་བླ་སེར་ཉི་ཤུ་ཙམ་ལ་ཟབ་ལམ་ཆོས་དྲུག་གི་ཁྲིད་གསུངས་སྐབས་རིག་པའི་རྩལ་
དབང་གི་དུས་སུ་གྲྭ་སློབ་ཡོངས་ཀྱི་ཀུན་རྟོག་གི་རྒྱུ་བ་དབྱིངས་སུ་འགགས་ཏེ་འོད་གསལ་
གྱི་རིག་པ་རྗེན་པར་འབྱམས་སུ་ཀླས། ཁྲེག་ཆོད་ཀྱི་རྩལ་དབང་སྐབས་ནམ་མཁའ་གཡའ་
དག་པ་དང་། ཐོད་རྒལ་གྱི་རྩལ་དབང་དུས་སུ་ནམ་མཁའ་བར་སྣང་ས་གཞི་ཐམས་ཅད་
འཇའ་འོད་ཀྱིས་གང་བ་སོགས་ཡ་མཚན་པའི་ལྟས་མང་དུ་བྱུང་། གཞན་ཡང་ལོ་དེར་མགོན་
ཁང་རྟེན་དང་བརྟེན་པ་བཅས་བཞེངས་གྲུབ་ནས་མགོན་བླ་རྒྱུན་འཇོག་མཛད། ཡང་རྗེ་
87



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཉིད་ཀྱིས་སེམས་ཅན་སོ་སོའི་གདོན་ནད་སོགས་ནད་ཀྱི་གཉེན་པོ་ལ་བརྡ་ཡིག་ཕྱག་མཚན་
སོགས་བྲིས་ཏེ་འདོགས་པ་ཙམ་གྱིས་ནད་ལས་གྲོལ་བ་ནི་དཔེར་ན་པདྨོ་ཟེར་བ་དེའི་ཕ་
མ་དང་ཁུ་བོ་ཐམས་ཅད་ཕྱུགས་མགོ་འཁོར་ལྟ་བུའི་ནད་ཀྱིས་ཐེབས་ནས་ཤི་བ་དང་མོ་རང་
མ་བུ་གཉིས་ཀྱང་ནད་དེས་ཟིན་ནས་འཆི་ལ་ཉེ་བ་ན་ཆོས་རྗེ་རིན་པོ་ཆེས་བསྲུང་བའི་འཁོར་
ལོ་ལྟེ་བར་རྡོ་རྗེའི་མཚན་པ་ཅན་ཞིག་བྲིས་ཏེ། གནང་བ་བཏགས་པ་ཙམ་གྱིས་ནད་ལས་
གྲོལ་བ་དང་། ཡང་འགོ་ལོག་ཕྱོགས་སུ་བུད་མེད་ཅིག་གི་མིག་ལོང་ནས་ལོ་དགུ་སོང་ཟིན་
ཡང་རྗེ་ཉིད་ཀྱི་གྲུབ་པའི་རྟགས་ཀྱིས་རས་ཁྲ་ཞིག་བསྟན་ནས་ལན་གསུམ་གྱི་བར་མཐོང་
ངམ་གསུངས་པས་དུས་གཅིག་ཏུ་མཐོང་ཐུབ་པར་གྱུར། གཞན་ཡང་སྒོ་དང་སྒེའུ་ཁུང་ལ་
མ་ལྟོས་པར་ཁང་ཁྱིམ་ལ་ཟང་ཐལ་དུ་བྱོན་པ་དང་། ཐོད་པ་སྐམ་པོ་ལས་བདུད་རྩི་ཁོལ་
བ་མི་གྲངས་སུམ་ཅུ་ལྷག་གིས་གསོལ་བས་མ་ཟད་པ་སོགས་རྣལ་འབྱོར་དབང་ཕྱུག་མཆོག་
གི་མཛད་པ་ཆེས་མང་ངོ༌།།
ཆུ་སྤྲེལ་ཧོར་ཟླ་བཞི་པའི་ཚེས་ཉི་ཤུ་ལ་ཡག་ཤུལ་སྡེ་བ་རུ་ཆེད་ཞུས་ལྟར་དབང་དང་
མྱུར་ལམ་སོགས་དགེ་བསྐུལ་ཅི་རིགས་མཛད་དེ་ཚེས་སུམ་ཅུར་འབྲོས་ཕུག་མཁའ་འགྲོའི་
འདུ་གླིང་དུ་ཚོགས་ཀྱི་མཆོད་པ་ཕུལ་སྐབས་ཆོས་རྗེ་མཆོག་གི་ཉམས་འུར་ཏེ་རང་བྱུང་རྡོ་
རྗེའི་གླུ་དབྱངས་ཞེས་པ་ཐོལ་བྱུང་དུ་གྱེར། མཁའ་འགྲོ་མཐིང་འོད་འབར་མའི་སྒྲུབ་ཐབས་
ཀྱི་བརྡ་ཡིག་ཐོག་མར་ཕབ། དེ་ནས་རྩིས་མདའ་དགོན་གྱི་འདུ་ཁང་གསར་བཞེངས་ལ་
རབ་གནས་མཛད་དེ་སྟག་ཐོག་དང་མཁར་གོང་། སྐྱིད་ལུང་དགོན་སོགས་སུ་སེར་སྐྱ་ཡོངས་
ལ་དབང་དང་མྱུར་ལམ་སོགས་དགེ་བའི་བསྐུལ་མ་རྒྱ་ཆེན་གནང་། དེ་བཞིན་དུ་ཁང་སར་
སྟག་ལུང་དགོན་ཀ་དག་སྤྲོས་བྲལ་གླིང་དང་། སྨིན་ཐང་འོད་གསལ་ཐེག་མཆོག་གླིང་སོགས་
ཀྱིས་གདན་ཞུས་ལྟར་དགོན་སྡེ་དེ་དག་གི་བླ་གྲྭ་ཡོངས་ལ་རིག་འཛིན་རྩ་སྒྲུབ་སོགས་ཀྱི་
དབང་ལུང་དང་འདུ་ཁང་ལ་རབ་གནས། སྡེ་བ་ཚོར་ཆོས་འབྲེལ་རྒྱ་ཆེར་བསྩལ། དེ་ནས་
88



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
མུ་ར་དགོན་སོགས་འགོ་ལོག་གི་སྡེ་བ་རྣམས་ལ་དབང་དང་ཆོས་འབྲེལ་མང་དུ་བསྩལ། གཏེར་
གནས་གཉན་པོ་གཡུ་རྩེའི་སྤྱིའི་མཚོའི་ཁར་ཚོགས་ཀྱི་འཁོར་ལོ་རྒྱ་ཆེན་ཕུལ་ཞིང་མཁའ་
འགྲོ་མཐིང་འོད་འབར་མའི་གཏེར་སྒོམ་གདན་དྲངས་པ་སོགས་རྣམ་དཀར་དགེ་བའི་མཛད་
འཕྲིན་བླ་ནས་བླ་རུ་འབར། ཧོར་ཟླ་བརྒྱད་པའི་ཚེས་ཉེར་གཉིས་ལ་ཡབ་ཡུམ་འཁོར་
བཅས་དབུས་ལྷ་ལྡན་གྲུ་འཛིན་གཉིས་པ་རུ་གསེར་ཞལ་བསྒྱུར་ནས། ཚེས་ཉེར་ལྔར་
འཇང་ཡུལ་དུ་སླེབས་ཚེ་ཆོས་རྗེ་མཆོག་འཇང་ཕྲུག་གཡུ་ལྷ་ཐོག་འགྱུར་གྱི་སྐྱེ་མཐའ་ཡིན་
པས་སྔོན་གནས་རྗེས་དྲན་གྱི་སྒྲུང་གླུ་མང་པོ་དང༌། ཡུལ་དེའི་སྲུང་མ་རྣམས་ལ་མཆོད་
བསྟོད་སོགས་ཐོལ་བྱུང་དུ་གསུངས་ཏེ་ཐུགས་དགའ་སྐྱོ་སྣ་ཚོགས་ཀྱི་ཚུལ་མཛད། རིམ་
གྱིས་གཉན་ཆེན་ཐང་ལྷའི་མདུན་ཞོལ་དུ་སླེབས་ཚེ་རི་རྩེ་ནས་སྤྲིན་དམར་སེར་གྱི་རྣམ་པ་
མང་པོ་སྤྲོས་ནས་རླངས་འཁོར་ལ་ཟུག་སྟེ་ས་ཁུག་མང་པོར་སྐྱེལ་མའི་ཚུལ་མཛད། རབ་
དཀར་ཁ་བའི་འདབ་མ་མེ་ཏོག་སྣ་ཚོགས་ཀྱི་དབྱིབས་ལྟར་བབ་པ་སོགས་བཀྲ་ཤིས་པའི་
དགེ་མཚན་མང་པོ་བྱུང་། འདམ་ཤོད་ལྷ་བུའི་སྙིང་དྲུང་དུ་ཆོས་རྗེ་མཆོག་གིས་ཉེ་གནས་
ལ་ད་ཇ་ཕུད་ཞིག་མཆོད་དང་དེ་ཡན་ལ་ཐང་ལྷས་སྐྱེལ་མ་མཛད་མི་དགོས་གསུངས། ཇ་
ཕུད་མཆོད་པ་དང་མཉམ་དུ་སྨུག་སྤྲིན་དེ་ཐང་ལྷའི་རི་ངོས་སུ་ཕྱིར་ལོག་པ་དེར་བཞུགས་
ཡོངས་ཀྱི་མིག་གི་དགའ་སྟོན་དུ་གྱུར། དེ་ལྟར་གཉན་ཆེན་ཐང་ལྷས་དགའ་བའི་རྣམ་འགྱུར་
ངོམ་པའི་རྒྱུ་མཚན་ཡང་ཡུལ་ལྷ་དེ་བྱང་གཏེར་རིག་འཛིན་རྒོད་ལྡེམ་གྱི་སྒོས་སྲུང་ཡིན་པ་
དང༌། ཆོས་རྗེ་མཆོག་རིག་འཛིན་ཆེན་པོའི་རྣམ་སྤྲུལ་ཡིན་པས་རེད་གསུངས། ཟླ་དགུ་
པའི་ཚེས་གཉིས་ནས་ལྷ་ལྡན་ཇོ་བོ་ཡིད་བཞིན་ནོར་བུ་དང་། ཕོ་བྲང་པོ་ཏཱ་ལ། འབྲས་
སྤུངས། སེ་ར། དགའ་ལྡན་རྣམས་སུ་མཇལ་སྐོར་དང་དངུལ་འགྱེད་གནང་སྟེ་བསྟན་འགྲོའི་
དོན་དུ་ཐུགས་སྨོན་རྒྱ་ཆེན་མཛད། གཞན་ཡང་ཇོ་ཤཱཀ་རྣམ་གཉིས་དང་ཐུགས་རྗེ་ཆེན་པོ་
89



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
རང་བྱུང་ལྔ་ལྡན་སོགས་ཀྱི་སྐུ་ལུས་ཡོངས་ལ་གསེར་རྩི་གསོལ། ཁྱད་པར་ཇོ་བོ་ལོ་ཀི་ཤྭ་
ར་ལ་གསེར་རྩི་བྱུག་མ་དགོས་པར་ཚད་པ་ཙམ་གྱིས་གསོལ་སོང་བས་ཐམས་ཅད་ངོ་མཚར་
བའི་གནས་སུ་གྱུར། ཚེས་བཅུར་མདོ་ཁམས་སོགས་ཡུལ་གྲུ་དུ་མ་ནས་དད་ལྡན་གྱི་མཇལ་
སྐོར་བ་སྟོང་ཕྲག་མང་པོ་དང་མཉམ་དུ་ལྷ་ལྡན་ཇོ་བོའི་མདུན་དུ་གུ་རུའི་ཚོགས་མཆོད་ཕུལ་
ཚེ་ཚོགས་རྫས་རྣམས་མི་ཟད་ནམ་མཁའ་མཛོད་དུ་སྤེལ་བར་མངའ་བརྙེས་སྟོབས་ཀྱིས་ཁྲོམ་
ཡོངས་ལ་འགྱེད་ཀྱང་མ་ཟད་པ་དང་སྒྲོན་མེ་རྣམས་ཀྱང་རབ་འབྱམས་ཀུན་བཟང་མཆོད་
པའི་སྤྲིན་ཕུང་དུ་བྱིན་གྱིས་བརླབས་པས་ཀུན་ལ་མཐུན་སྣང་དུ་མང་པོ་འཕེལ་བ་སོགས་
ཡ་མཚན་པའི་རྟགས་མང་པོ་བཅས་ཨོ་རྒྱན་ཆེན་པོའི་སྒྲུབ་པ་ཐིག་ལེ་གསང་རྫོགས་གཏན་
ལ་ཕབ་སྟེ་ཆོས་ཀྱི་བདག་པོ་རྡོ་བྲག་རིག་འཛིན་ཆེན་པོ་དང་མཆོག་སྤྲུལ་བློ་བཟང་ནོར་བུ་
ཟུང་ལ་གཏད་རྒྱ་མཛད། ཚེས་བཅུ་གཉིས་ལ་གནས་མཆོག་གངས་རི་ཐོད་དཀར་དུ་ཀུན་
མཁྱེན་ཆེན་པོའི་ཞལ་གཟིགས་ཏེ་མཁའ་འགྲོ་མཐིང་འོད་འབར་མའི་འོད་གསལ་རང་ངོ་
སྤྲོད་པའི་མན་ངག་ཀུན་བཟང་ཐུགས་ཀྱི་ཐིག་ལེ་ཞེས་པ་གཏན་ལ་ཕབ་ཚེ། གཞིར་གནས་
གཉུག་མའི་རིག་པ་སྐུ་གསུམ་གྱི་རང་བཞིན་གསལ་སྟོང་བརྗོད་བྲལ་ཆེན་པོའི་ངང་མངོན་
དུ་གྱུར་ཏེ་བློ་འདས་རྫོགས་པ་ཆེན་པོར་འབྱམས་སུ་ཀླས། ཤུག་གསེབ་རིན་པོ་ཆེ་སོགས་
དེར་བཞུགས་བླ་གྲྭ་ཡོངས་ལ་གུ་རུའི་དབང་ལུང་གནང་ཞིང་ཀློང་སྙིང་ཡུམ་དགའི་ཚོགས་
མཆོད་ཕུལ། སྐུ་གསུང་ཐུགས་ཀྱི་རྟེན་རྣམས་ལ་རབ་གནས་ཀྱི་མེ་ཏོག་འཐོར་བ་སོགས་
རྣམ་དཀར་གྱི་འཕྲིན་ལས་རྒྱ་ཆེན་སྤེལ། དེ་ནས་སྦྲག་མདའ་མཚོ་རྒྱལ་བླ་མཚོའི་ཁར་ཕེབས་
པ་དང་མཉམ་དུ་ཡུལ་སྡེ་དེས་ཆིབས་བསུ་བྱས་ཏེ་མཚོ་རྒྱལ་ལྷ་ཁང་དུ་གདན་དྲངས། དེ་
ཚེ་མཚོ་རྒྱལ་ནུ་ཆུ་ཞེས་པའི་བདུད་རྩི་ཐོག་མར་དྲངས་པ་སོགས་དད་སྤྲོ་དཔག་ཏུ་མེད་པས་
རྟེན་འབྲེལ་ཕུན་སུམ་ཚོགས་པ་བྱུང་། གནས་དེའི་བླ་གྲྭ་རྣམས་དང་མཉམ་དུ་མཚོ་རྒྱལ་གྱི་
སྒྲུབ་པ་ཉིན་བདུན་ཕྲག་ལྷག་ལ་མཛད་དེ་དངོས་གྲུབ་ལ་རོལ་བའི་སྐབས་མཚོ་རྒྱལ་སྐུ་
9



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན། ཨ
གཟུགས་ཀྱི་སྤྱན་གཡོ་བ་དང་ཡེ་ཤེས་མཚོ་ཞེས་པའི་མི་མོ་ཞིག་གིས་སིནྡྷ་ར་དང་རང་བྱུང་
གི་ཤེལ་རྡོ་གཏད་པ་སོགས་འགྲུབ་རྟགས་རྟེན་འབྲེལ་མངོན་དུ་བྱུང་། གཙུག་ལག་ཁང་
ལྕགས་རི་དང་བཅས་རྟེན་བརྟེན་པ་བསྐྱར་བཞེངས་མཛད། མཁའ་འགྲོ་མཐིང་འོད་འབར་
མའི་བཀའ་རྒྱ་ཐོག་མར་བཀྲོལ་ནས་དེར་བཞུགས་བླ་གྲྭ་ཡོངས་ལ་སྨིན་དབང་བསྩལ་ཚེ་
ནམ་མཁར་འཇའ་འོད་ཀྱི་གུར་ཁང་ཕུག ཇོ་མོ་གཡུ་རི་ཞེས་པ་དེ་དབང་གྲལ་དུ་བྱོན་པའི་
ལམ་ཡིན་ཟེར་བའི་ལམ་གསར་ཞིག་དོད། ཡུལ་དེར་སྔོན་བཙའ་སད་སེར་གསུམ་
སོགས་ལོ་ཉེས་ཀྱི་འཇིགས་པ་ཆེ་ཡང་དེ་ནས་བཟུང་ཆར་ཆུ་དུས་སུ་བབ་ཅིང་ལོ་ཕྱུག་རྟག་
ཏུ་ལེགས་པ་སོགས་བཀྲ་ཤིས་པའི་དགེ་མཚན་མང་དུ་བྱུང་སྟེ་བཀའ་དྲིན་གཟོ་བའི་རྗེས་
དྲན་མང་པོ་ཞུས། གཞན་ཡང་གནས་དེར་སྦྱིན་བསྲེག་དང་བསང་གསུར་བྱེ་བ་རེ་གསུངས།
ཡུལ་སྡེ་ཡོངས་ལ་སྐྱབས་གཅིག་མ་ཧཱ་གུ་རུའི་དབང་ལུང་དང་ལུགས་གཉིས་ཀྱི་བཀའ་སློབ་
རྒྱ་ཆེན་གནང་། མཚོ་རྒྱལ་བླ་མཚོ་ལ་མཚོ་ཁྲུས་དང་མཚོ་བསང་སོགས་མཛད་དེ་ཐོལ་
བྱུང་དུ་རྡོ་རྗེའི་མགུར་དབྱངས་གྱེར། དེ་ནས་སྦྲགས་ཀྱི་ཡང་རྫོང་གཤིན་རྗེའི་ཕུག་ཏུ་ཚོགས་
མཆོད་རྒྱ་ཆེན་ཕུལ་ཞིང་ཡུལ་དེའི་སེར་སྐྱ་ཡོངས་ཀྱིས་འབྲལ་མི་ཕོད་པའི་ཚུལ་གྱིས་དད་
གུས་ཆེན་པོས་ཆིབས་སྐྱེལ་བྱས་ཏེ་བསམ་ཡས་སུ་གསེར་ཞལ་བསྒྱུར་ཚེ་མཆིམས་ཕུ་རི་
མོ་ཅན་གྱི་བྲག་བཙན་ངོས་ནས་སྨུག་སྤྲིན་དམར་སེར་ཞིག་སྐར་མདའ་ཆད་པ་བཞིན་མཆེད་
ནས་ཆིབས་བསུའི་ཚུལ་མཛད། དེ་ནི་བྲག་བཙན་གྱིས་བསུ་མ་ཡིན་གསུངས། དེ་ནས་
ཡུལ་དེའི་བླ་གྲྭ་ཡོངས་ཀྱིས་ཐོག་མར་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལང་
ཁང་གི་ལྷོ་རྟ་མགྲིན་གླིང་དུ་གདན་དྲངས་ཏེ་ཞབས་ཏོག་དང་བསྙེན་བཀུར་ཕུན་སུམ་ཚོགས་
པ་མཛད། དེ་སྐབས་མཆོག་སྤྲུལ་རིན་པོ་ཆེ་ངག་དབང་རྒྱལ་པོ་སོགས་གྲྭ་འཁོར་ཡོངས་ཀྱིས་
ངེད་བསམ་ཡས་ཀྱི་མཆོད་རྟེན་དཀར་པོ་འདི་ལན་མང་བཞེངས་ཀྱང་ཡང་ཡང་ཞིག་རལ་དུ་སོང་
91



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
བས་ལུས། དེ་ཇི་ལྟར་བྱས་ན་དགའ་སོཊ་ལུང་བསྟན་ཞུས་ཚེ་ཆོས་རྗེ་མཆོག་གིས་དེ་ནི་
སྔོན་ཨོ་རྒྱན་པདྨས་དམ་ལ་བཏགས་པའི་ལྷ་སྲིན་འགའ་རེ་ཤོར་འདུག་པས་ལན་གསུངས་
ཏེ་རྗེ་ཡབ་ཡུམ་བསམ་ཡས་ཧེ་པོ་རིའི་རྩེ་མོར་བྱོན་ནས་ལྷ་སྲིན་རྣམས་དམ་ལ་འདོགས་
པའི་ཐུགས་འདུན་ཡོད་ཀྱང་གཙུགས་ལག་ཁང་དུ་མཆོད་མཇལ་ལ་བྱོན་སྐབས་མཁའ་
འགྲོ་མཆོག་ལ་ནག་ཕྱོགས་གདུག་པ་ཅན་རྣམས་ཀྱི་ཐོ་འཚམས་ནས་གློ་བུར་དུ་སྐུ་འགྱེལ་
བ་སོགས་བྱུང་བས་ཐམས་ཅད་འཇིགས་ཤིང་སྐྲག་སྟེ་ཅི་བྱ་གཏོལ་མེད་དུ་གྱུར་སྐབས་
དེ་མ་ཐག་སྐྱབས་རྗེ་དམ་པ་ཉིད་སྣང་སྲིད་དབང་སྡུད་ཀྱི་སྤྱི་དཔལ་ཆེན་པོར་བཞེངས་ནས་རྡོ་རྗེའི་
འགྲོས་དང་གར་མཛད་དེ་ཐོལ་བྱུང་དུ་ལྷ་སྲིན་དམ་འདོགས་ཀྱི་མགུར་འདི་གསུངས།
ཧཱུྃ༔ ཉོན་ཅིག་ལྷ་སྲིན་དྲག་པའི་ཚོགས
ཀུམ་ཀུམ་ཆུམས་ཆུམས་དམ་ལ་གནས་སམ་རཿ
སྔོན་ཚེ་ཟབ་ཡངས་དཔལ་གྱི་བསམ་ཡས་འདིར༔
མ་ཧཱ་གུ་རུ་པདྨ་དྲག་པོ་ཡིས༔
བཀའ་བསྒོ་དམ་བཞག་བྱས་པ་མི་དྲན་ནམ
བར་དུ་བརྒྱུད་གསུམ་རིག་འཛིན་བླ་མ་ཡིས
བཀའ་རྟགས་ཕྱག་རྒྱས་ཟིལ་འོག་བཅུག་མིན་ནམ
ད་ལྟ་ཨོ་རྒྱན་པདྨའི་རྒྱལ་ཚབ་ངཿ
སྟོབས་ལྡན་རྡོ་རྗེ་ཧཱུྃ་ནག་མེ་འབར་གྱིས༔
བཀའ་དང་ཐ་ཚིག་བསྒྲག་པ་ཉན་པར་བྱོས
དེང་དུས་ཆེར་སྙིགས་ལྔ་བདོའི་སྨག་རུམ་འདིར
བསྟན་དང་བསྟན་འཛིན་ཤིན་ཏུ་ཉམ་དམའ་ཞིང
ཐེག་མཆོག་བསྟན་པའི་མངའ་ཐང་ཉམ་པའི་ཚེ༔



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
རྒྱལ་བསྟན་རིན་ཆེན་སྤེལ་བའི་གྲོགས་མཛོད་ཅིག
དམ་ལ་གནས་སམ་ལྷ་སྲིན་འབྱུང་པོ་རྣམསཿ
གལ་ཏེ་དམ་ལས་འདའ་ན་ཡེ་ཤེས་ཀྱི
སྤྲུལ་པའི་ཁྲོ་ཚོགས་རབ་ཏུ་སྤྲོས་ནས་སུ༔
རྡུལ་ཕྲན་བཞིན་དུ་བརླག་པར་གདོན་མི་ཟ
དེ་བས་བཀའ་དང་དམ་ལ་གནས་པར་གྱིས༔
དམ་ཚིག་སྲུངས་ཤིག་བཛྲ་ས་མ་ཡཱ༔
ཞེས་ཐ་ཚིག་བསྒྲགས་པ་དང་མཉམ་དུ་མཁའ་འགྲོ་རིན་པོ་ཆེ་གཉིད་སད་པ་ལྟར་
བསྙུན་ལས་གྲོལ། ལྷ་སྲིན་དམ་ལ་འདོགས་པའི་བཀའ་རྟགས་དེ་བསམ་ཡས་ཀྱི་སྒོ་བྱང་
དུ་གནང་བས་ཕྱིས་སུ་མཆོད་རྟེན་དཀར་པོའི་གཙོའི་མཆོད་རྟེན་སྟོང་རྩ་གཅིག་བཞེངས་
པ་ཐམས་ཅད་གེགས་མེད་དུ་གྲུབ། དེར་བཞུགས་བླ་གྲྭ་ཡོངས་ཀྱིས་མོས་གུས་དྲག་པོས་
གསོལ་བ་གདབ་པ་བཞིན། སྐྱབས་རྗེ་ཡབ་ཡུམ་གྱིས་བར་ཁང་གཡུ་ཞལ་འབར་བ་རུ་
ཡུལ་གྲུ་དུ་མ་ནས་འདུས་སྡེ་ནམ་མཁའི་སྐར་ཚོགས་ལྟ་བུ་ལ་མཁའ་འགྲོ་མཐིང་འོད་འབར་
མ་དང་། ཚིག་བདུན་ལས་ཚོགས་ཀྱི་སྨིན་དབང་བསྩལ་ཚེ། ཀུན་གྱིས་སྔོན་སློབ་དཔོན་
ཆེན་པོ་པདྨ་ཀ་རས་རྗེ་འབངས་འདུས་པའི་ཚོགས་ལ་ཟབ་གསང་བདུད་རྩིའི་སྐལ་བཟང་
བསྩལ་བ་དང་དབྱེར་མ་མཆིས་སྙམ་ཞེས་དད་པའི་མཆི་མ་འཁྲིགས་ཏེ་གླེང་བ་མང་དུ་བྱུང་།
གཞན་ཡང་སྐལ་བཟང་གི་སློབ་མ་རྣམས་དང་མཉམ་དུ་ཚོགས་མཆོད་རྒྱ་ཆེན་ཕུལ་ཏེ་ཟབ་
གཏེར་འགའ་གཏན་ལ་ཕབ་ཚེ་རྒྱལ་དབང་ཨོ་རྒྱན་ཆེན་པོས་ཞལ་གཟིགས་ཏེ། ཨོ་རྒྱན་
འཇིགས་མེད་ནམ་མཁའ་གླིང་བ་དང་། ཌཱ་ཀི་ཏཱ་རེ་བདེ་ཆེན་རྒྱལ་མོ་ཞེས་པའི་མཚན་
གྱི་ཅོད་པན་གསོལ། དེ་ནས་ལྷོ་རྟ་མགྲིན་གླིང་དུ་དབང་ཆེན་རྟ་མཆོག་རོལ་བའི་སྒྲུབ་སྐོར་
93



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
གཏན་ལ་ཕབ་ཤིང་སྒྲུབ་པ་མཛད་ཚེ་རྟ་མགྲིན་གྱིས་རྟ་སྐད་འཚེར་བ་སོགས་ཡ་མཚན་པའི་
རྟགས་མང་པོ་བྱུང་། ཚེས་ཉེར་དྲུག་ལ་བསམ་ཡས་མཆིམས་ཕུ་རུ་མཇལ་སྐོར་ལ་བྱོན་
སྐབས་གནས་ཀྱི་ངོ་ནས་བྱེའུ་ཞིག་འཕུར་འོང་སྟེ་ཆོས་རྗེ་ཡབ་ཡུམ་གྱི་མདུན་དུ་སླེབ་ཚེ་བླ་
མ་ཨོ་རྒྱན་པདྨ་ཁམས་བཟང་ལན་གསུམ་དང་སླར་ཡང་དེ་ལྟར་ཟེར་བཞིན་འཕུར་སོང་
བས་ཐམས་ཅད་ངོ་མཚར། དེ་ནས་བསམ་ཡས་མཆིམ་ཕུའི་བྲག་དམར་ཀེའུ་ཚང་དུ་བྱོན་
མ་ནས་ཆོས་རྗེ་རིན་པོ་ཆེ་རྡོ་ཕ་བོང་ཞིག་གི་སྟེང་ནས་ཞོན་རྟ་ལ་ཆིབས་སྐབས་ཞབས་རྗེས་
འཇོག་ན་འདི་ལྟར་འཇོག་དགོས་པ་ཡིན་ཞེས་ཕ་བོང་དེ་ཟན་ལྟར་བརྫིས་ནས་ཞབས་གཡོན་
མའི་རྗེས་ཤིན་ཏུ་གསལ་པོ་ཞིག་བཞག་ཚེ་དེར་བཞུགས་ཡོངས་ཀྱིས་མཇལ་སྐོར་སྨོན་ལམ་སོགས་
མཛད་པ་ན་ཆོས་རྗེ་མཆོག་གི་ཞལ་ནས་ངས་རྐང་རྗེས་བཞག་པ་མི་གཅིག་ལ་ཟེར་མི་ཉན།
ངས་རྩེད་མོ་བྱས་པ་ཡིན། རྡོ་ལ་རྐང་རྗེས་བཞག་ན་ཅི་མཚར་ཏེ། གྲུབ་རྟགས་འཇོག་ན་
བདེན་ཞེན་རྩད་ནས་ཆོད་དགོས་པ་ཡིན་ཞེས་སོགས་གསུངས་ཏེ་གསང་རྒྱ་མཛད་ཀྱང་གནས་
དེར་བཞུགས་པའི་བླ་མ་བགྲེས་པོ་ཞིག་ཡོད་པ་དེས་མཐོང་བས་དད་གུས་ཆེན་པོ་བསྐྱེད་
དེ་ཀུན་ལ་རླུང་ལྟར་དུ་བསྒྲགས། དེ་ནས་བྲག་དམར་ཀེའུ་ཚང་དུ་ཚོགས་ཀྱི་འཁོར་ལོ་རྒྱ་
ཆེན་ཕུལ་ཏེ་འོད་གསལ་རང་ངོ་སྤྲོད་པའི་མན་ངག་དང་བདེ་གཤེགས་བཀའ་བརྒྱད་ཀྱི་སྒྲུབ་
ཐབས་བསྡུས་པ་བཅས་གཏན་ལ་ཕབ། གནས་དེའི་ཇོ་སེར་ཡོངས་དང་མཇལ་སྐོར་བ་
རྣམས་ལ་ཐུན་མོང་དང་ཐུན་མོང་མ་ཡིན་པའི་ཆོས་སྦྱིན་རྒྱ་ཆེན་བསྩལ། །
དེ་ནས་དཔལ་རིའི་གནས་གསང་ཆེན་མེ་ཏོག་ཕུག་ཏུ་རིག་འཛིན་ཆེན་པོ་འཇིགས་
མེད་གླིང་བས་ཞལ་གཟིགས་ཏེ་བླ་མའི་རྣལ་འབྱོར་དབང་བཞིའི་བུམ་བཟང་སོགས་གཏན་
ལ་ཕབ། སླར་ཡང་བསམ་ཡས་སུ་བྱོན་ནས་དེར་བཞུགས་བླ་གྲྭ་ཡོངས་ཀྱིས་མི་འཇིགས་
གདོང་ལྔའི་ཁྲི་ལ་བཞུགས་སུ་གསོལ་ཏེ་ལུགས་གཉིས་ཀྱི་དགའ་སྟོན་ལ་རོལ་བའི་སྐབས་
ཆོས་རྗེ་མཆོག་གི་དཔྲལ་བར་འོད་དམར་སྲན་མ་ཙམ་འཁོར་ཡུག་ཀུན་ལ་འོད་ཀྱིས་ཁྱབ་པ་
94



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཞིག་ཡོད་པ་ལས་དག་པ་ཁ་ཅིག་གིས་མཐོང་ཟེར། གཞན་ཡང་གཙང་བོའི་ཆུ་བརྒལ་
ཏེ་བྱོན་སྐབས་ཆུ་ནང་ནས་ཆོས་རྗེ་ཡབ་ཡུམ་གྱི་ཕྱོགས་སུ་ཆུ་ཡི་མཆོད་པ་ལན་གསུམ་མཆོད།
དེ་ཚེ་ཞབས་འབྲང་པ་ཚོས་དེ་ཅི་ཡིན་ཞེས་ངོ་མཚར་བ་ན་ཆོས་རྗེ་མཆོག་གིས་ཞལ་ནས་དེ་
ནི་ཀླུ་མོ་གངས་དཀར་སྒྲོལ་མས་རང་ཅག་རྣམས་ལ་མཆོད་པ་ཕུལ་བ་ཡིན་གསུངས། ཟླ་
དེའི་གནམ་གང་ལ་གཡོ་རུ་ཁྲ་འབྲུག་གི་ཨོ་རྒྱན་ང་འདྲ་མའི་མདུན་དུ་དགའ་སྟོན་ཚོགས་
ཀྱི་མཆོད་པ་རྒྱ་ཆེན་ཕུལ་ཚེ་ཆོས་རྗེ་མཆོག་གིས་ཐོལ་བྱུང་དུ།
ཀྱེ། སྐྱབས་གནས་ཀུན་གྱི་ངོ་བོ།།
གངས་ཅན་བོད་ཀྱི་བླ་མ།།
རྒྱལ་དབང་མཚོ་སྐྱེས་རྡོ་རྗེ།།
གཟུང་མཆོག་ཡེ་ཤེས་མཚོ་རྒྱལ།།
རིག་འཛིན་པན་གྲུབ་རྒྱ་མཚོར།།
གུས་པས་གསོལ་བ་འདེབས་ན།།
འདི་དང་ཕྱི་མ་ཀུན་ཏུ།།
མི་འབྲལ་རྗེས་སུ་བཟུང་ཞིང༌།།
བསྟན་དང་འགྲོ་བའི་དོན་ཆེན།།
མ་འབད་ལྷུན་གྱིས་གྲུབ་ནས།།
ནམ་ཞིག་སྒྱུ་ལུས་འཇིག་ཚེ།།
རང་སྣང་ཟངས་མདོག་དཔལ་རིར།།
རང་རིག་གུ་རུའི་དྲུང་དུ།།
95



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
འབྲེལ་ཐོག་འགྲོ་དྲུག་སེམས་ཅན།།
ཚོམ་བུ་གཅིག་ཏུ་གྲོལ་བའི།།
དངོས་གྲུབ་དབང་བྱིན་སྩོལ་ཅིག།
སྒྲུབ་པའི་སྟན་ཐོག་འདི་རུ།།
གདོད་མའི་རང་ཞལ་མཇལ་ཞིང༌།།
རང་སྣང་ཡེ་ཤེས་འཁོར་ལོར།།
རང་གྲོལ་སྲིད་ཞི་གཉིས་མེད།།
རང་རྩལ་རིག་པའི་ཡེ་ཤེས།།
རང་སར་མངོན་དུ་འགྱུར་མཛོད།།
མཆོག་གསུམ་ཐུགས་རྗེའི་བྱིན་རླབས།།
ཕ་གཅིག་བླ་མ་གུ་རུའི།།
སྨོན་ལམ་ཐུགས་བསྐྱེད་སྟོབས་ཀྱིས།།
སྨོན་པ་བཞིན་དུ་འགྲུབ་ཤོག། །
ཅེས་གསུངས་ཏེ་གདུང་འབོད་ཀྱི་གསོལ་བ་དྲག་ཏུ་བཏབ་ཚེ་ཨོ་རྒྱན་ཆེན་པོའི་ཞལ་གྱི་
མདོག་འགྱུར་ཞིང་སྤྱན་གཡོ་བ་སོགས་དང་ཚོགས་རྫས་ཡང་མང་པོར་འཕེལ་ཏེ་ཐམས་ཅད་
ངོ་མཚར། ཧོར་ཟླ་བཅུ་གཅིག་པའི་ཚེས་གཉིས་ལ་གཙང་བཀྲ་ཤིས་ལྷུན་པོ་རུ་བྱོན་ཏེ་ཀུན་
གཟིགས་པཎ་ཆེན་རིན་པོ་ཆེའི་གདུང་མདུན་ནས་མཆོད་འབུལ་དང་ཐུགས་སྨོན་རྒྱ་ཆེན་
གནང་སྟེ་ཡང་སྤྲུལ་མྱུར་བྱོན་གྱི་གདུང་འབོད་གསོལ་འདེབས་ཐོལ་བྱུང་དུ་གསུངས་པ་ན་ཆོས་
རྗེ་ཡབ་ཡུམ་ནི་དབྱིངས་བཞུགས་རྒྱལ་བ་རྣམས་སྤྱན་འདྲེན་དང་བྱིན་དབབ་སོགས་ལ་
རང་དབང་འབྱོར་བའི་གང་ཟག་ཡིན་པས་སྐུ་གདུང་ཡོངས་རྫོགས་འཕར་བ་དང་སྤྱན་
གཡོ་བ་སོགས་ངོ་མཚར་བའི་རྟགས་མང་དུ་བྱུང་། གཞན་ཡང་བདེ་ཆེན་ཕོ་བྲང་གི་སྐུ་རྟེན་
96



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
རྣམས་ལ་རབ་གནས་ཀྱི་མེ་ཏོག་འཐོར་སྐབས་སྐུ་རྟེན་རྣམས་འཕགས་པ་དང་སྤྱན་གཡོ་
བ་སོགས་གྲུབ་པའི་རྟགས་མཚན་སྣ་ཚོགས་ཀྱིས་རྟོག་གེ་བ་ཁ་ཅིག་ཀྱང་དད་པའི་ལམ་ལ་
བཀོད། དེ་ནས་རིམ་བཞིན་ས་སྐྱ་དང་རྒྱལ་རྩེའི་དཔལ་འཁོར་མཆོད་རྟེན་སོགས་ལ་མཇལ་
སྐོར་དང་མཆོད་པ་ཕུལ། ས་སྐྱ་གོང་མ་རིན་པོ་ཆེ་མྱུར་དུ་གདན་ལ་འཁོད་པའི་རྟེན་འབྲེལ་དུ་
ན་བཟའ་དང་འབུལ་བ་རྒྱ་ཆེན་ཕུལ་ཏེ་ལྷ་ལྡན་དུ་ལོག །དེ་ཚེ་ཁ་བ་ཆེན་པོ་ཞིག་བབ་པས་ཐམས་
ཅད་ཀྱིས་དེ་སྔོན་འདི་འདྲའི་ཁ་བ་ཞིག་ལྷ་ལྡན་ལ་འབབ་མ་མྱོང་ཟེར་ནས་ཆེས་ངོ་མཚར་
བ་ཞིག་ཏུ་བརྩིས། དེ་ལྟར་ལྷ་ལྡན་ཕྱོགས་ཀྱི་དགོན་གནས་ཡོངས་ལ་དངུལ་འགྱེད་དང་
གཙུག་ལག་ཁང་ཐམས་ཅད་ལ་མཆོད་པ་དང་། ལྷ་རྟེན་ཡོངས་ལ་གསེར་ཆབ་ཐ་ན་ཚོགས་
འཁོར་ཁོ་ན་ཡང་བྱེ་བ་ཉེར་ལྔ་དང་འབུམ་ཕྲག་ལྔ་ལྷག་གྲུབ་སྟེ་དམ་པ་ཆོས་ཀྱི་མཛད་འཕྲིན་
དབྱར་མཚོ་ལྟར་རྒྱས་ནས་རང་ཡུལ་དུ་བྱོན་ཚེ་ཟོ་དོར་ཆེན་པོ་གཉན་ཆེན་ཐང་ལྷའི་གངས་
མདུན་དུ་སླེབས། གཏིང་རག་གི་ངོ་སོ་རྒྱ་ཆེན་བསྟོད་ཚེ་ཐང་ལྷའི་རི་ངོས་ནས་འཇའ་
སྤྲིན་འོད་ལྔའི་གུར་ཁང་གི་དབུས་ན་འགའ་རེས་སེང་གེ་དང་། འགའ་རེས་མེ་ཏོག །
འགའ་རེས་རྟ་ངང་དཀར་ལ་ཞོན་པའི་སྐྱེས་བུ་ལ་ཐོད་ཅན་སོགས་མཐོང་སྣང་སྣ་ཚོགས་
བྱུང་སྟེ་རླངས་འཁོར་གསུམ་གྱི་མི་རྣམས་ངོ་མཚར་བའི་གནས་སུ་གྱུར། དེ་ནས་ལྡང་ལ་
ཆེ་ཆུང་ཞེས་ཀུན་ལ་གྲགས་པ་ལྟར་མཐོ་སྒང་གྲང་རླུང་གི་གནས་དེ་ཉིད་དུ་བྱོན་སྐབས་སྐྱབས་
རྗེ་ཡབ་ཡུམ་གྱིས་ཡུལ་ལྷ་ཟོ་དོར་རྣམས་ལ་འཕྲིན་བཅོལ་མཛད་པའི་མཐུས་ཡར་མར་གཉིས་
ལ་དབྱར་དུས་ཀྱི་ཉི་མ་ལྟར་དྲོ་བས་ཐམས་ཅད་ཀྱིས་བསྔགས་པའི་མེ་ཏོག་ཡང་ཡང་འཐོར།
དེས་མཚོན་ནས་སྐྱབས་རྗེ་ཡབ་ཡུམ་གཉིས་གནས་གང་དུ་བྱོན་ཡང་ཞལ་གཟིགས་དང་ལུང་
བསྟན་གྲུབ་རྟགས་སོགས་མཐའ་ཀླས་ཀྱང་རྗེ་འདི་གཉིས་ནི།
རང་གི་ཡོན་ཏན་སྦ་བྱ་ཞིང་།།
97



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
གཞན་ཀྱི་ཡོན་ཏན་བསྒྲགས་པར་བྱ།།
ཞེས་གསུངས་པ་ལྟར་སྔོན་བྱོན་གོང་མའི་རྣམ་ཐར་བཞིན་སྦས་པའི་རྣལ་འབྱོར་ཁོ་
ན་མཆོག་ཏུ་བཟུང་ནས་ཡོན་ཏན་རྣམས་སྦ་གང་ཐུབ་མཛད་པས་བྲི་མ་ནུས། སླར་འཇང་
ཡུལ་དུ་སླེབས་ཚེ་མཁའ་འགྲོ་མཆོག་སྔོན་ཁྲ་མོ་གླིང་གི་དུས་ནེའུ་ཆུང་གཡུ་ཡི་སྒྲོལ་མ་ཡིན་པས་
སྔོན་གནས་རྗེས་དྲན་གྱི་སྒྲུང་གླུ་མང་པོ་ཐོལ་བྱུང་དུ་གསུངས་སོ། །
ཆུ་བྱ་ལོའི་ཧོར་ཟླ་གསུམ་པའི་ཚེས་གཉིས་ལ་མཁའ་འགྲོ་མཆོག་གིས་གཙོ་འགན་
བཞེས་ཏེ་རྩིས་མདའ་དགོན་གྱི་གཙོའི་མདོ་ཁམས་ཡོངས་ལ་རྒྱལ་ཡུམ་སྒྲོལ་མའི་སྒྲུབ་པ་
གསར་འཛུགས་གནང་། ཚེས་ཉེར་དྲུག་ལ་གནས་མཆོག་གླིང་རི་པདྨ་འབུམ་རྫོང་དུ་ཟབ་
མོ་ཚོགས་ཀྱི་འཁོར་ལོ་ཕུལ་སྐབས་ནམ་མཁའ་བར་སྣང་ས་གཞི་ཐམས་ཅད་བེཌཱུརྱའི་མདོག་
ལྟར་གྱུར་ཏེ་འཇའ་འོད་ཀྱིས་གང་བ་སོགས་ཡ་མཚན་པའི་རྟགས་སྣ་ཚོགས་བྱུང་། དེ་ནས་
དམེ་སྐོར་སྡེ་བ་རུ་བྱོན་ནས་སྨིན་གྲོལ་གྱི་ཆོས་བཀའ་དུ་མ་བསྩལ། དགེ་འདུན་གྱི་སྡེ་གསར་
དུ་བཙུགས། ཚེས་བཅོ་ལྔ་ལ་ཟབ་གསང་རྫོགས་པ་ཆེན་པོའི་རྣལ་འབྱོར་པ་མཁན་རིན་
པོ་ཆེ་མུན་སེལ་ལ་མཁའ་འགྲོ་མཐིང་འོད་འབར་མའི་དབང་དང་ཀུན་བཟང་ཐུགས་ཀྱི་ཐིག་
ལེའི་ཁྲིད་ལུང་གནང་ཚེ་མཁན་རིན་པོ་ཆེས་ཐུགས་དགྱེས་པ་ཆེན་པོའི་ངང་ནས་རང་རེའི་
སྙན་རྒྱུད་ལ་ཁྱད་པར་ཅུང་ཟད་ཙམ་ཡང་མི་འདུག་ཁྱེད་ཟུང་གི་སྙན་རྒྱུད་ཀྱི་སློབ་དཔོན་
སུ་ཡིན་སོགས་གསུངས་པ་ན། ཆོས་རྗེ་ཉིད་ཀྱིས་རྒྱལ་དབང་ཨོ་རྒྱན་ཆེན་པོས་གསུངས་
པ་ཡིན་ཞེས་དཀའ་གནད་ཀྱི་བགྲོ་གླེང་མང་དུ་མཛད། མཁན་རིན་པོ་ཆེའི་ཐུགས་ཤིན་
ཏུ་དགྱེས་ནས་ཁྱེད་ཡབ་ཡུམ་གྱིས་ཟབ་གསང་རྫོགས་པ་ཆེན་པོ་གསང་བ་མན་ངག་གི་སྡེ་འདིའི་
འཆད་སྤེལ་གྱི་རྒྱུན་ཇི་སྲིད་བར་འཛིན་དགོས་ཞེས་བསྐུལ་མ་གནང་། གཞན་ཡང་རྟོགས་
པའི་དབང་ཕྱུག་དམ་པ་བླ་མ་གར་ཆོས་དང་མཁན་ཡེ་ཤེས་སོགས་བླ་སྤྲུལ་མང་པོར་སྨིན་
གྲོལ་གྱི་ཆོས་བཀའ་དུ་མ་བསྩལ་ཏེ་ཐུགས་ཡིད་གཅིག་འདྲེས་ལྟར་བྱུང༌། ཧོར་ཟླ་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
བཞི་པའི་ཚེས་གཉིས་ནས་སྨྲ་རོང་དུ་མཆོད་རྟེན་ལ་རབ་གནས་དང་སེར་སྐྱ་ཡོངས་ལ་
དབང་ལུང་ཅི་རིགས་གནང་སྟེ་ཐུགས་ཆེན་ཕྱག་ན་པད་དཀར་གྱི་སྒྲུབ་པ་བཙུགས། དེ་
ནས་དགེ་རྩེ་དགོན་སོགས་སུ་སྨིན་གྲོལ་ཆོས་ཀྱི་ཆར་ཆེན་མང་དུ་ཕབ་སྟེ་པདྨ་རྫོང་གི་
མཆོད་རྟེན་གསར་བཞེངས་ཀྱི་ས་མིག་ལ་གཟིགས་ཚེ་རྟེན་འབྲེལ་ལེགས་ཚོགས་ཀྱི་
དཔལ་ཡོན་རབ་ཏུ་རྒྱས། ཧོར་ཟླ་བཅུ་གཅིག་པའི་ཚེས་སུམ་ཅུ་ནས་དཔལ་སྙན་ལུང་
ཐེག་ཆེན་ཆོས་འཁོར་གླིང་དུ་ཡུལ་གྲུ་དུ་མ་ནས་བྱོན་པའི་འདུས་སྡེ་རྒྱ་མཚོ་ལྟ་བུ་ལ་
རྫོགས་པ་ཆེན་པོ་ཟབ་ལམ་ཆོས་དྲུག་གི་ཁྲིད་གསུངས་ཚེ་དབྱར་དུས་ལྟར་སྔོ་ལྗང་ལོ་འབྲས་ཀྱི་
ཕུང་པོ་གསར་དུ་བཞད་པ་སོགས་ཀུན་ལ་མཐུན་སྣང་དུ་གྲུབ། རྩ་གསུམ་གྱི་སྒྲུབ་གྲྭ་
འཛུགས་སྐབས་སྒྲུབ་ཁང་དུ་ཨ་རུ་རའི་ཆར་བ་དང་བྱ་རྒྱལ་རྒོད་ཀྱི་ཐེས་བྲན་བབ་པ་
སོགས་ངོ་མཚར་བའི་རྟགས་མཚན་མང་དུ་བྱུང་ངོ༌།།
ཤིང་ཁྱི་ལོའི་ཟླ་བདུན་པའི་ཚེས་བཅུ་གསུམ་ལ་དགེ་བཤེས་རབ་རྒྱས་ཟེར་བ་དེས་
མཚོ་རྒྱལ་གྱི་ཤིང་སྐུ་ཞིག་ཤེལ་གྱི་སྒམ་ཆུང་ཞིག་ཏུ་བཅུག་སྟེ་ཆོས་རྗེ་ཡབ་ཡུམ་ལ་ཕུལ་
ཚེ་རྗེ་ཉིད་ཀྱིས་ཤེལ་སྒམ་ལས་བླངས་ཏེ་རབ་གནས་ཀྱི་མེ་ཏོག་འཐོར་ནས་སླར་སྒམ་ཆུང་
དུ་བཙུད་སྐབས་སྐུ་བརྙན་ནར་སོན་ཏེ་ཇེ་ཆེར་གྱུར་ནས་མ་ཚུད་པས་ཐམས་ཅད་ངོ་མཚར་
བར་གྱུར། ཧོར་ཟླ་བཅུ་གཉིས་པའི་ཚེས་བརྒྱད་ལ་སྐྱབས་རྗེ་ཡབ་ཡུམ་ལ་མ་ཡུམ་བརྟན་
མ་བཅུ་གཉིས་ཀྱི་གསོལ་མཆོད་གྲངས་མང་དང་དཔའ་མཁར་བསྟོད་ན་བསྟན་འགྲོའི་དོན་
རྒྱ་ཆེན་འབྱུང་ཚུལ་གྱི་ལུང་བསྟན་པ་བཞིན་དཔལ་སྙན་ལུང་ཐེག་ཆེན་ཆོས་འཁོར་གླིང་
གི་བླ་གྲྭ་ཡོངས་ཀྱིས་གསོལ་མཆོད་འབུམ་ཕྲག་གསུམ་ལྷག་ཙམ་གྲུབ་ནས་ཚེས་བཅོ་ལྔ་
ལ་བསང་དང་རླུང་རྟ་རྒྱ་ཆེན་ཕུལ་ཏེ་དཔའ་མཁར་བསྟོད་ཚེ་དུང་མདོག་གི་ཁ་བའི་མེ་
ཏོག་པདྨའི་འདབ་ལྟར་བབ་པ་དང་འཇའ་འོད་ཀྱིས་གུར་ཁང་ཕུབ།
99



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཤིང་ཕག་ལོར་དུས་དྲན་ཚེས་བཅུ་ཆེན་མོའི་ཐིག་བླུག་ཚེ་ཅོང་ཞི་མ་རྙེད་པས་
ཆོས་རྗེ་མཆོག་གིས་གྲྭ་བ་འགྲོ་དོན་དང་དོན་འགྲུབ་ཟུང་ལ་ངས་ཇ་ཕུད་ཅིག་མཆོད་ཁྱེད་
རང་གཉིས་རྒྱབ་རིའི་ངོས་གྱེན་ལ་བྱོན་དང་ཅོང་ཞི་ཞིག་རྙེད་ཡོང་གསུངས་པ་ལྟར་སོང་
བས་ཅོང་ཞིའི་གཏེར་ཁ་རྙེད། ད་ཁྱེད་རྣམས་ཀྱིས་ཅི་འདོད་རེ་ལོངས་མ་གཏོགས་རྗེས་
སུ་ཨེ་ཡོད་མི་ཤེས་གསུངས་པ་བཞིན་དེ་ཕྱིན་ཆད་གནས་དེར་ཅོང་ཞི་ཞིག་ཡེ་མི་གནས་
ཟེར། འདི་ལོའི་འབྲུག་ཟླའི་ཚེས་བརྒྱད་ལ་སྤྱིར་ཟབ་གཏེར་ཡོངས་དང་བྱེ་བྲག་ཏུ་ཟབ་
གསང་རྫོགས་པ་ཆེན་པོའི་བསྟན་པ་ཡངས་པའི་ཐ་གྲུ་ཀུན་ལ་སྤེལ་བའི་གྲོགས་སུ་
གཏེར་བདག་ཨ་མྱེ་རྨ་ཆེན་གྱི་སྲས་ཆུང་དོན་འགྲུབ་ནོར་བུ་དབང་རྒྱལ་དང༌། སྲས་མོ་
དབྱངས་ཅན་ཆོས་སྒྲོན་གཉིས་རྒྱབ་རི་དང་། ཚངས་པ་དུང་གི་ལ་ཐོད་ཅན་མདུན་རི་ལ་སྤྱན་
དྲངས་སྐབས་འཇའ་འོད་ཀྱི་གུར་ཁང་ཕུབ་པ་དང་དབྱར་རྔ་དལ་གྱིས་ལྡིར་བ་སོགས་བཀྲ་
ཤིས་པའི་རྟགས་མང་དུ་བྱུང་། ཚེས་བཅུ་ནས་ཞིང་ཆེན་བཅུ་དྲུག་འདུས་པའི་རྒྱ་བོད་ཀྱི་
སྐལ་ལྡན་སློབ་མའི་འདུ་ཚོགས་ཉིས་བརྒྱ་ལྷག་ལ་ཟབ་ལམ་རྫོགས་པ་ཆེན་པོ་ཆོས་དྲུག་
གི་ཁྲིད་རྒྱས་པར་བསྩལ། རྒྱ་ནག་རི་བོ་རྩེ་ལྔ་སོགས་དབེན་གནས་རྣམས་སུ་ཚེ་དང་སྒྲུབ་པ་
མཉམ་པར་མཛད་པའི་སློབ་མ་སུམ་བརྒྱ་ལྷག་བྱུང་།
མེ་བྱི་ལོའི་ཟླ་གསུམ་པའི་ཚེས་བཞིར་སྐྱབས་རྗེ་རིན་པོ་ཆེའི་རྨི་ལམ་འོད་གསལ་
གྱི་སྣང་ངོར་ཡེ་ཤེས་ལྷ་མོ་བདུན་གྱིས་ལུང་བསྟན་པ་བཞིན་ཨོ་རྒྱན་སངས་རྒྱས་གཉིས་
པས་རྗེ་འབངས་ཉེར་ལྔ་ལ་སྨིན་གྲོལ་བདུད་རྩིའི་ཆར་ཆེན་ཕབ་སྐབས་ཀྱི་ཕྱག་དྲིལ་ཧོར་ཛ་
ལན་དྷ་ར་དངོས་གྲུབ་ཀྱི་ཚུལ་དུ་ཕྱག་སོན་བྱུང་། ཚེས་བཅུ་དྲུག་ཉིན་ནས་ཉིན་བཅུའི་རིང་ལ་
རྒྱལ་ཡུམ་སྒྲོལ་མའི་དཀྱིལ་འཁོར་ལ་བརྟེན་ནས་སེར་སྐྱ་མཆོག་དམན་ཡོངས་ལ་ཆོས་ཚོགས་
འཚོགས། ཟླ་བཞི་བའི་ཚེས་ཉེར་བརྒྱད་ཉིན་མདོ་ཁམས་གྲུབ་བརྒྱའི་གཙུག་རྒྱན་སྐྱབས་
རྗེ་རྡོ་གྲུབ་རིན་པོ་ཆེ་གདན་འདྲེན་ཞུས་ཏེ་སྐུ་གསུང་ཐུགས་རྟེན་སོགས་མཎྜལ་རྒྱ་ཆེན་
100



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན། ཨ
ཕུལ། ཟླ་དྲུག་པའི་ཚེས་སུམ་ཅུའི་ཉིན་ཡབ་ཡུམ་ལྷན་རྒྱས་དབང་མདའ་དགོན་དུ་བྱོན་ནས་
སྨིན་དབང་ཆ་ཤས་བསྩལ། ཟླ་བདུན་པའི་ཚེས་བརྒྱད་ཉིན་སྨིན་ཐང་དགོན་པས་གདན་
འདྲེན་ཞུས་ཏེ་འདུ་ཁང་ལ་རབ་གནས་ཀྱི་མེ་ཏོག་འཐོར་བ་དང་བླ་གྲྭ་ཡོངས་ལ་དབང་ལུང་
ཆ་ཤས་བསྩལ།ཚེས་བཅུ་བཞིའི་ཉིན་ཁང་སར་སྟག་ལུང་དགོན་པ་རུ་སྨིན་དབང་འགའ་
བསྐུར། ཚེས་བཅུ་དགུའི་ཉིན་ནས་དྷི་མདའ་དགོན་དང་པཎ་ཆེན་དགོན་དུ་ཞབས་སོར་
འཁོད་དེ་སེར་སྐྱ་མཆོག་དམན་ཡོངས་ལ་ཆོས་འབྲེལ་དང་དབང་གནང་། པཎ་ཆེན་
དགོན་དུ་བཞུགས་སྐབས་སྐྱབས་རྗེ་རིན་པོ་ཆེས་ཉམས་སྣང་ལ་ནམ་མཁའ་ནས་མཁའ་
འགྲོ་མ་མང་པོས་གར་འཁྲབ་པར་མཐོང་བ་དང་། གཏེར་སྒྲོམ་ངོ་མཚར་བ་ཞིག་གཏེར་
དུ་བཞེས། གནས་དེ་ནི་མཁའ་འགྲོའི་གནས་ཁྱད་པར་བ་ཞིག་ཡིན་པར་གསུངས། ཟླ་
བཅུ་པའི་ཚེས་བདུན་ཉིན་མཁའ་འགྲོ་རིན་པོ་ཆེ་ཤིན་ཏུ་བསྙུན་སྟེ་བརྒྱལ་བ་ལྟ་བུ་མཛད་
སྐབས་རྗེ་འདི་ཡི་དམ་རྟ་མཆོག་རོལ་བའི་སྐུར་བཞེངས་ནས་རྡོ་རྗེའི་བྲོ་གར་བསྒྱུར་ཏེ་ལས་
ཕུར་བསྒྲིལ་བཞིན་དམ་བཏགས་ཀྱི་མགུར་འདི་གསུངས།
གླུ་ཨ་ལ་ཀ་དག་ཁྲེགས་གཅོད་གླུ།།
སྒྲ་རང་བྱུང་མ་བཅོས་བརྗོད་མེད་ཚིག།
མ་ཐ་ལ་ལྷུན་འགྲུབ་ཐོད་སྒལ་ངག།
སྒྲ་ཐོས་གྲོལ་རང་བྱུང་རྡོ་རྗེའི་ཚིག།
གནས་ཛ་ལན་དྷ་རའི་བ་གམ་སྟེང་།།
མགོན་ཨོ་རྒྱན་མཚོ་སྐྱེས་རྡོ་རྗེ་ལ།།
འཁོར་མ་ཚོགས་མཁའ་འགྲོ་བྱེ་བས་བསྐོར།།
རྐྱེན་ཕྱི་ནང་བར་ཆད་སེལ་བར་ཤོག།
101



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ས་འདི་འདྲའི་ས་ངོ་མ་ཤེས་ན།།
གླིང་དཀར་པོའི་བསམ་དོན་གྲུབ་པའི་ས།།
དཔལ་རྩིས་མདའ་ནོར་བུའི་དགའ་འཁྱིལ་ན།།
ཕྱི་གཟིམས་ཆུང་ཕུན་ཚོགས་ནོར་བུའི་གླིང་།།
མི་ང་འདྲ་ང་ངོ་མ་ཤེས་ན།།
མགོན་ཨོ་རྒྱན་པད་མའི་རྒྱལ་ཚབ་པ།།
དཔལ་གསང་བའི་བདག་པོའི་དངོས་སྤྲུལ་བ།།
འཇང་ལྷ་སྲས་གཡུ་ལྷ་ཐོག་འགྱུར་ཡིན།།
བདུད་ནག་པོ་བསྣུབ་པའི་ཐོ་ལུམ་ཡིན།།
ཆོས་རྒྱལ་བསྟན་འཛིན་པའི་སྐྱེས་བུ་ཡིན།།
ལྷ་དཀར་ཕྱོགས་སྐྱོང་བའི་བདག་པོ་ཡིན།།
ལས་སྨོན་ལོག་གཞོམ་པའི་གཤེད་མ་ཡིན།།
མ་ཉམ་ཆུང་སྐྱོང་བའི་བཤེས་གཉེན་ཡིན།།
གླུ་འདི་ཡི་གླུ་ངོ་མ་ཤེས་ན།།
འཇང་གཡུ་ལྷའི་སྲིད་གསུམ་ཟིལ་གནོན་གླུ།།
བདུད་ཚར་གཅོད་སེང་གེའི་ང་རོ་ཡིན།།
བྱང་དུག་ཁྱུང་ཨ་རུ་མེ་འབར་དང༌།།
ལྷོ་གསེར་གདུག་རཱ་ཛ་ཁྲོམ་འབར་སོགས།།
ཆོས་གསང་སྔགས་བསྟན་པའི་སྒྲུབ་སྡེ་ལ།།
ཐོ་འཚམས་པར་བྱེད་པའི་བདུད་སྡེའི་ཚོགས།།
ངས་བཀའ་བསྒོ་དམ་བསྒྲག་རྡོ་རྗེའི་གླུར།།
102



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཡིད་མ་ཡེངས་གུས་པའི་ངང་ནས་ཉོན།།
གནས་འདི་ནི་མདོ་ཁམས་སའི་རྟེན་ཕུར།།
དཔལ་ཨོ་རྒྱན་འཕྲིན་ལས་གླིང་བ་ལ།།
མགོན་རྣམ་པར་གཟིགས་ཀྱིས་ལུང་བསྟན་ལྟར།།
གནས་འོག་མིན་དཔལ་རི་གཉིས་པ་དང་།།
དོན་མཚུངས་བྲལ་རྡོ་རྗེའི་གནས་ཆེན་འདི།།
མགོན་རིག་འཛིན་གྲུབ་ཐོབ་རྒྱ་མཚོ་དང་།།
མ་མཁའ་འགྲོ་སྤྲིན་བཞིན་འདུ་བའི་གནས།།
ཆོས་རྒྱལ་བསྟན་མི་ནུབ་དར་བའི་ས།།
སྔགས་གསང་ཆེན་རྡོ་རྗེའི་ཞིང་མཆོག་འདིར།།
ང་ཨོ་རྒྱན་པད་མའི་རྒྱལ་ཚབ་མཆོག།
ཆོས་ཟབ་གཏེར་འབྱེད་པའི་གཏེར་འདོན་པ།།
མགོན་ཨོ་རྒྱན་ནམ་མཁའ་གླིང་བུ་ཡིས།།
བཀའ་ཐ་ཚིག་མ་འདོར་སྙིང་ལ་ཆོངས།།
ངའི་གཏན་གྲོགས་ཤེས་རབ་གཟུང་མའི་མཆོག།
རིགས་སྔགས་སྐྱེས་ཏཱ་རེའི་མཚན་ཅན་འདི།།
མ་མཚོ་རྒྱལ་མཁའ་འགྲོའི་སྤྲུལ་བ་ཡིན།།
ཆོས་ཟབ་གཏེར་འབྱེད་པའི་ལྡེའུ་མིག་ཡིན།།
དཔལ་རྡོ་རྗེ་ཕུར་བའི་རྣམ་འབྱོར་མར།།
བདུད་ནག་པོའི་གནོད་པས་ག་ལ་ཚུགས།།
103



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
རྐྱེན་འཚུབ་ཆའི་རི་མོ་རང་སར་དེངས།།
ངེད་ཆོས་ཉིད་དོན་གྱི་རྣལ་འབྱོར་བར།།
ཐོ་བརྩམ་ཀྱང་རིག་པའི་རྒྱན་དུ་ཤར།།
ཁྱེད་མཚན་འཛིན་ལྷ་འདྲེའི་སྣང་བ་འཁྲུལ།།
མ་སེམས་ཅན་ཡོངས་ལ་གནོད་པ་བརྩམས།།
ཆོས་སངས་རྒྱས་བསྟན་ལ་རྒོལ་བ་བྱས།།
བདུད་ལྟ་ལོག་འགོང་པོར་རྒྱབ་བརྟེན་བཅོལ།།
ལས་ཅི་བྱས་ངན་སོང་འགྲོ་བའི་རྒྱུ།།
ད་མ་འཁྲུལ་རང་ངོ་ཤེས་པར་གྱིས།
ལར་འདི་ལྟར་སྣང་བའི་ཆོས་སོ་ཅོག།
དོན་བདེན་མེད་སྒྱུ་མ་རྨི་ལམ་བཞིན།།
ཡུལ་བདེན་འཛིན་ཞེན་པ་ཐད་གར་ཆོད།།
གཤིས་མ་བཅོས་རིག་པས་རང་ས་ཟུངས།།
ངོ་ཤེས་ན་ཁྱེད་དང་ང་ཞེས་པ།།
དོན་དབྱེར་མེད་གཞི་གཅིག་ཀློང་དུ་འདྲེས།།
རྩལ་ལྷ་འདྲེ་ཞེས་པ་རྟོག་བཏགས་ཙམ།།
སྣང་སྲིད་འདི་བདེ་ཆེན་ཆོས་སྐུའི་ཞིང་།།
ཡེ་གདོད་ནས་རྣམ་དག་རང་གི་གཤིས།།
དབྱིངས་མཐའ་བྲལ་ཆོས་སྐུ་ཆེན་པོའི་ཀློང་།།
གཤིས་མ་བཅོས་རྫོགས་པ་ཆེན་པོར་ཨ།།
ཨེ་ཨ་ལ་མཆོག་ལས་རྣམ་པར་རྒྱལ།།
104



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
བདུད་མཚན་འཛིན་ན་བུན་དབྱིངས་སུ་ཡལ།།
ང་རྫོགས་པ་ཆེན་པོའི་རྣལ་འབྱོར་བར།།
ཆོས་ཐམས་ཅད་མཉམ་པ་ཉིད་དུ་རྫོགས།།
དབྱིངས་མཐའ་བྲལ་རྡོ་རྗེའི་བརྡ་གླུ་འདི།།
གཞི་བརྗོད་བྲལ་གཉུག་མའི་ངང་དུ་བླངས།།
དེང་འདིར་འཚོགས་སྐལ་བཟང་ཕོ་མོའི་ཚོགས།།
ད་མི་རེས་དགའ་བའི་གླུ་རེ་ལོངས།།
ཡང་རྟ་རེས་དགའ་བའི་བང་རེ་རྒྱུག།
སྐྱིད་བདེ་དགས་འཇིག་རྟེན་ཀུན་ཁྱབ་ནས།།
གྲོགས་བསམ་པ་འགྲུབ་པའི་བཀྲ་ཤིས་ཤོག།
ང་འཇང་སྲས་གཡུ་ལྷ་དཔའ་བོ་ལ།།
ལུས་འབྲེལ་ཚད་མཁའ་སྤྱོད་ཞིང་དུ་འདྲེན།།
དོན་གོའམ་གོའམ་འདིར་ཚོགས་སྡེ།།
གླུ་གོ་ན་རྣ་བའི་བུ་གར་འཆོངས།།
དོན་མ་གོའི་གླུ་ལ་འབྲེལ་བ་མེད།།
བརྡ་རང་བྱུང་དོན་དེ་འགྱུར་བ་བྲལ།།
ཨེ་ཨ་ཏི་མི་བུ་ལྷ་རྒྱལ་ལོ།།།
ཞེས་སོགས་གསུངས་ཚེ་ཕྱག་གི་ཕུར་བ་ལས་བཛྲ་ཀཱི་ལ་ཡ་ཡི་རང་སྒྲ་གྲགས་པ་སོགས་
ངོ་མཚར་བའི་རྟགས་མང་པོ་བྱུང་བ་དང་མཉམ་དུ་མཁའ་འགྲོ་རིན་པོ་ཆེ་ཡང་ཕལ་ཆེར་
བསྙུན་ལས་གྲོལ་ཏེ་སྐུ་ཚེའི་རྐྱེན་གེགས་བསལ། ཚེས་བཅུ་དྲུག་ལ་གནམ་ལྕགས་ཀྱི་རྡོ་
105



དཔལ་ཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
རྗེ་ཞིག་གཏེར་དུ་བཞེས་ཏེ་ཨོ་རྒྱན་ཐུགས་ཐིག་དང་ཕག་མོ་ཐུགས་ཐིག་ཕབ་ཅིང་གཏེར་
སྒྲུབ་མཛད་སྐབས་གནས་གཞི་གྲུབ་ཆེན་རིན་པོ་ཆེ་བྱོན་པར་ཐོག་མར་དབང་བསྐུར་བསྩལ་
ཏེ་རྩ་བའི་ཆོས་བདག་ཏུ་མངའ་གསོལ། །
མེ་གླང་ཟླ་བ་དང་པོའི་ཚེས་གཅིག་ལ་མཁའ་འགྲོ་རིན་པོ་ཆེར་ནེའུ་ཆུང་གཡུ་ཡི་
སྒྲོལ་མས་ཞལ་གཟིགས་ཏེ་ལུང་བསྟན་གྱི་གླུ་འདི་ལྟར་གསུངས།
གླུ་ཨ་ལ་གླུ་ཡིས་ལེན་ལུགས་རེད།།
གླུ་ཨ་ལས་སངས་རྒྱས་བསྟན་པ་དར།།
མ་ཐ་ལ་ངག་གིས་འགུགས་ལུགས་རེད།
མ་ཐ་ལས་འགྲོ་ལ་བདེ་སྐྱིད་འབྱུང་།།
གནས་སྤྱི་གཙུག་ཉི་ཟླའི་གདན་སྟེང་ན།།
སྐྱབས་མཚུངས་བྲལ་མཚོ་སྐྱེས་རྡོ་རྗེ་མཁྱེན།།
གནས་མགྲིན་པ་ལོངས་སྤྱོད་འཁོར་ལོ་ན།།
མ་དབང་མཛད་ཀུ་རུ་ཀུལླེ་མཁྱེན།།
གནས་སྙིང་ཀ་ཆོས་ཀྱི་འཁོར་ལོ་ན།།
མ་རྒྱལ་ཡུམ་རྡོ་རྗེ་ཕག་མོ་མཁྱེན།།
གནས་ཡུལ་ཆེན་ཉི་ཤུ་རྩ་བཞི་ནས།།
མ་གནས་གསུམ་དཔའ་བོ་མཁའ་འགྲོ་མཁྱེན།།
གསོལ་འདེབས་པས་སེར་མོ་ང་ཉིད་དང་།།
དུས་བྱང་ཆུབ་བར་དུ་འབྲལ་མེད་མཛོད།།
ས་འདི་འདྲའི་ས་ངོ་མ་ཤེས་ན།།
གླིང་བཀྲ་ཤིས་བདེ་སྐྱིད་ལྷ་ཐང་རེད།།
106



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
སྨན་ང་འདྲ་ང་ངོ་མ་ཤེས་ན།།
ཕྱི་ཤ་ཁྲག་སྦུབས་སུ་མི་མོའི་ཚུལ།།
ནང་རྒྱལ་ཡུམ་ཨརྱ་ཏཱ་རེ་ཡིན།།
གླིང་ཚོ་དྲུག་བུ་མོའི་འཁོར་རྟེན་ཡིན།།
རྗེ་སེང་ཆེན་རྒྱལ་པོའི་གསང་ཡུམ་ཡིན།།
མ་མཁའ་འགྲོའི་ལུང་བསྟན་བརྡ་མཛོད་ཡིན།།
ངོ་ཤེས་ན་རྒྱལ་ཡུམ་ཀུན་འདུས་ཡིན།།
གླུ་འདི་འདྲའི་གླུ་ངོ་མ་ཤེས་ན།།
ནེའུ་ཆུང་ཆུང་ཅོ་ཀ་དྲུག་འགྱུར་ཡིན།།
སྒྲ་ཐོས་ཚད་ཐར་བའི་ས་བོན་འདེབས།།
ངག་འགུགས་ཚད་ལོངས་སྤྱོད་རྩ་མདུད་གྲོལ།།
ཡང་དེ་ནས་འདིར་འཚོགས་གླིང་རུའི་སྡེ།།
སྙན་དར་ལུང་དབང་པོས་ལྷན་ནེར་གསོན།།
དུས་དེ་རིང་བཀྲ་ཤིས་ཉི་མ་འདིར།།
མེ་གླང་ལོའི་ལོ་གསར་དུས་བཟང་ལ།།
དགོང་ཨ་སྔོན་དབྱིངས་ལ་སྐར་མ་བཟང་།།
ས་དོགས་མོའི་རྒྱན་ལ་རྩི་བཅུད་རྒྱས།།
བོད་མགོ་ནག་མི་ལ་བདེ་སྐྱིད་འབྱུང་།།
བཀྲ་ཤིས་པའི་དུས་བཟང་ངོ་སོ་བསྟོད།།
བསང་གསེར་སྐྱེམས་མདུད་རྩིས་ལྷ་སྲུང་བརྔན།།
107



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
ཀྭི་བསྲོ་ཆ་སྒྲ་ཡིས་སྲུང་མ་བསྐུལ།།
བདུད་ནག་ཕྱོགས་ཕམ་པའི་ཧཱུྃ་གླུ་གྱེར།།
ལྷ་དཀར་ཕྱོགས་རྒྱལ་བའི་རྒྱལ་རྔ་བརྡུང༌།།
ང་ནེའུ་ཆུང་གཡུ་ཡི་སྒྲོལ་མ་ལ།།
ལྷ་པད་འབྱུང་ལྷག་པའི་མགོན་དེ་དང་།།
མ་སྲིད་ཞིའི་འཇིགས་སྐྱོབས་རྗེ་བཙུན་མའི།།
ཐུགས་དགྱེས་བརྩེའི་ཞལ་གྱི་དཀྱིལ་འཁོར་ངོམ།།
གསུང་བདེན་ཚིག་གྲུབ་པའི་ལུང་འདི་གནང་།།
སྐྱིད་ཤར་སྒོའི་ཁྲིམས་སྒོའི་སྲུང་མ་དེ།།
ཀླུ་གཙུག་ན་རིན་ཆེན་མཆོད་གསོལ་བསྟེན།།
དུས་ནམ་ཡང་མི་འབྲལ་སྲུང་མཛད་པའི།།
དཔལ་སྔགས་བདག་རྒྱལ་མོ་གསོལ་མཆོད་གནད།།
ལྷོ་བྱང་གི་རྭ་ཛའི་འཇིགས་པ་དེ།། །
དུས་མི་རིང་སེལ་བ་སྲུང་མའི་མཐུ།།
ལྷོ་སྐྱབས་གཅིག་རིག་འཛིན་རྒྱལ་པོ་དེའི།།
ཐུགས་དགྱེས་བརྩེའི་བྱིན་རླབས་འགྱུར་བ་མེད།།
ལས་སྨོན་ལམ་འབྲེལ་བའི་གནད་དེ་ལ།།
ཡིད་ཐེ་ཚོམ་མེད་པར་ཞུ་བཅོལ་གནད།།
ཤར་དུང་ཨན་ལྷ་བྱུང་ཀུན་གསལ་དེར།།
འགྲོ་མཁས་ན་ཀུན་དགའི་གསོས་འགྲོ་ཐང་།།
ད་འོན་ཀྱང་སྐྱབས་རྗེ་ཕྲིན་ལས་གླིང་།།
108



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
གསོལ་འདེབས་པའི་སྙིང་པོ་འབུམ་འབུང་ན།།
ཚེས་ཉི་ཤར་འདི་ཡན་གསལ་ནས་འོང་།།
ཚེ་སྟེར་བའི་ལྷ་རྗེ་དམ་པ་མཆོག།
སྔོན་ལྟར་དུ་ནད་གྱི་གཉེན་པོར་བསྟེན།།
དེང་འདི་ལྟར་ངེས་མེད་བདེ་སྡུག་ཀུན།།
དོན་བདེན་མེད་སྒྱུ་མའི་རྩལ་སྦྱོང་གནད།།
གཞི་འོད་གསལ་རིག་པའི་རང་ངོ་སྐྱོང་།།
ནད་ཉེར་ལེན་མཚན་མ་དབྱིངས་སུ་བོར།།
ཡིད་རེ་དོགས་དགག་སྒྲུབ་རྩད་ནས་ཆོད།།
དེང་རྩ་གསུམ་སྲུང་མའི་བྱིན་མཐུ་མྱུར།།
ཡིད་མ་ཕམ་ཐེ་ཚོམ་ལེགས་སྤོངས་དང་།།
ཡུན་མི་རིང་བདེ་དགའི་ཉི་མ་འཆར།།
རྐྱེན་བྱད་ཕུར་རྦོད་གཏོང་གང་མཆིས་ཀྱང་།།
སྐྱབས་མཆོག་གསུམ་བླ་མས་སེལ་ངེས་ཡིན།།
གཉིས་གསུམ་ལ་དུང་ཟླའི་རྒྱལ་མོ་ངོམ།།
མ་ཌཱཀྐིའི་ཚོགས་མཆོད་གནད་དུ་ཟུངས།།
དོན་འཕྲུལ་གྱི་རི་མོ་ཅི་ཤར་ཡང་།།
བློ་གཏད་ས་ལྷག་ལྷ་བླ་མར་བཅོལ།།
ཡིད་ཅི་ཤར་རེ་ལྟོས་ལེགས་བཅོལ་ན།།
དོན་མི་མཐུན་ཉེས་ཚོགས་དབྱིངས་སུ་ཞི།།
109



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཆོས་ཟབ་གཏེར་མཛོད་ཀྱི་སྒོ་མོ་ཕྱེས།།
ཆོས་བདག་དང་གཟུང་མ་བུ་སློབ་ཀུན།།
ཐུགས་དམ་ཚིག་འབྲལ་མི་ཕོད་པའི་ངང་།།
ཚོགས་མཆོད་པ་གྲངས་ལྡན་དུས་ཀུན་སྒྲུབས།།
དོན་གོའམ་ལྷ་སྨན་ནེའུ་ཆུང་མ།།
གླུ་གསན་ནམ་མཁའ་འགྲོའི་རྗེ་མོ་ཞེས།།
བརྡ་རང་བྱུང་རྡོ་རྗེའི་ཚིག་འདི་གནང་།།
དུས་ད་ལོ་བཀྲ་ཤིས་ལྷ་ཡི་དུས།།
དོན་འགྲུབ་པ་རྩ་གསུམ་སྲུང་མའི་མཐུ།།
གླུ་གོ་ན་སྙན་གྱི་བུ་གར་འཆོངས།།
མ་གསན་གླུ་ལ་འབྲེལ་བ་ཞུ།།
ཁྱེད་འདིར་ཚོགས་ཐུགས་ལ་དེ་ལྟར་ཞོག།
ཞེས་གསུངས་ཏེ་ལུང་བསྟན་པ་ལྟར་མཁའ་འགྲོ་རིན་པོ་ཆེར་སྨན་བཅོས་དང་རིམ་
གྲོ་རྒྱ་ཆེན་བསྒྲུབ་སྟེ་བསྙུན་ལས་གྲོལ། ཟླ་གསུམ་པའི་ཟླ་མཇུག་ལ་རང་དགོན་དུ་གསེར་
ཞལ་བསྒྱུར་ཏེ་སྒྲོལ་མའི་ཆོས་ཚོགས་ཉིན་ལྔ་ལ་འཚོགས། ཚེས་ཉེར་ལྔ་ལ་མཁའ་འགྲོ་
རིན་པོ་ཆེས་ཀླུ་གཏེར་སྦས། དེའི་སྐབས་ནམ་མཁར་འཇའ་འོད་ཀྱི་གུར་ཕུབ་པ་སོགས་
ངོ་མཚར་བའི་རྟགས་མང་དུ་བྱུང་། ཟླ་བཞི་བའི་ཚེས་བཅུ་ནས་ཉིན་ཉེར་གཉིས་ཀྱི་རིང་
ལ་དགོན་སྡེ་བརྒྱད་ཅུ་ལྷག་དང་ཞིང་ཆེན་དུ་མ་ནས་བྱོན་པའི་འཁོར་སློབ་རིག་པ་འཛིན་པའི་
ཚོགས་རྒྱུ་སྐར་གྱི་འཕྲེང་བ་ལྟ་བུ་ལ་ཨོ་རྒྱན་འཕྲིན་ལས་གླིང་བ་དང་། ཉིད་རྣམ་གཉིས་
ཀྱི་ཟབ་གཏེར་བཅས་གཏེར་ཁ་གཉིས་ཀྱི་དབང་ལུང་དང་ཆོས་དྲུག་གི་ཁྲིད་སོགས་རྒྱས་པར་
གསུངས། ཟླ་དྲུག་པའི་ཚེས་བཞིར་གསེར་རྟ་མཆོད་རྟེན་རབ་གནས་བྱས། ཚེས་ལྔར་
110



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
གསེར་ལྗོངས་བླ་རུང་དུ་བྱོན་སྐབས་འདན་སྲས་ཆུང་གཡུ་འོད་འབུམ་མེའི་རྣམ་ཐར་འཁྲབ་
སྟོན་ཐོག་མར་བྱེད་པ་དང་འཕྲད་པས་སྐྱབས་རྗེ་ཡིད་བཞིན་ནོར་བུས་ཐུགས་དགྱེས་ཚོར་
ཆེན་པོས་རྟེན་འབྲེལ་ལེགས་པའི་གསུངས་གླེང་མང་པོ་མཛད། ཚེས་བཅུ་དགུའི་ཉིན་
རང་དགོན་དུ་སློབ་གྲྭ་མ་རིག་མུན་སེལ་གླིང་གི་དབུ་བརྙེས། ཚེས་ཉེར་ལྔར་བླ་རུང་དུ་
བྱོན་སྐབས་སྐྱབས་རྗེ་མཁན་ཆེན་ཡིད་བཞིན་ནོར་བུས་བྱང་ཆུབ་སེམས་དཔའ་ས་ཡི་སྙིང་
པོའི་སྐུ་དང་རིན་པོ་ཆེའི་འཕྲེང་བ་སོགས་གནང་སྟེ་ཐུགས་ཀྱིས་དགྱེས་ཚོར་ཆེན་པོ་མཛད། ཟླ་
དགུ་བའི་ཚེས་གཅིག་ནས་ཉིན་བདུན་རིང་ལ་རྒྱལ་སྲས་ལག་ལེན་གསུངས། ཚེས་བཅུ་
ནས་ཞག་བརྒྱར་རྩ་གསུམ་གྱི་མཚམས་ལ་བཞུགས།
ས་སྟག་ཟླ་བ་དང་པོའི་ཚེས་གཅིག་ལ་མཚམས་གྲོལ་ནས་གར་དབང་ལྷ་དགུར་
བྱོན། ཚེས་བཅུའི་ཉིན་སྐྱབས་རྗེ་མཁན་ཆེན་རིན་པོ་ཆེས་རྡོར་དྲིལ་དང་དབང་གི་ནོར་བུ་
སོགས་སྐུ་གསུང་ཐུགས་ཀྱི་རྟེན་མང་པོ་དང་ཆུ་ཚོད་འཁོར་ལོས་མཚན་པ་ཅན་བཅས་གནང་སྟེ་
འདི་ཁྱེད་གཉིས་ཀྱིས་སྨིན་གྲོལ་ཆོས་ཀྱི་འཁོར་ལོ་རྒྱུན་མི་འཆད་པར་བསྐོར་བའི་རྟེན་འབྲེལ་
དུ་ཡིན་གསུངས་ཏེ་ཐུགས་བརྩེ་མཚུངས་མེད་མཛད། འདི་སྐབས་རྒྱ་ཡུལ་གྱི་ཨན་ཧྥེས་
ཞིང་ཆེན་སོགས་ས་ཁུལ་ཁག་གཅིག་ཏུ་ས་འགུལ་གྱི་འཇིགས་པ་འབྱུང་ཉེན་ཡོད་པ་ཚན་
རིག་པས་བཤད་པར་ལུང་བསྟན་ཞུས་ཚེ། འཇིགས་སྐྱོབ་ལྷ་ལྔ་ཚིག་བཞི་ཞིག་གསུངས་
ནས་དེ་དང་ཚིག་བདུན་སྤྱན་འདྲེན་ཐོན་དང༌། ངེད་ཟུང་ཨོ་རྒྱན་པདྨའི་རྒྱལ་ཚབ་ཡིན་
པས་འབྱུང་བཞིས་འཇིགས་པ་བཟློག་ཐུབ་གསུངས་པ་བཞིན་ས་འགུལ་གྱི་འཇིགས་པ་ཞི་
བས་རྗེས་སུ་དེ་དག་གིས་བཀའ་དྲིན་གཟོས་པ་ཡིན་གསུངས། དེ་ནས་ཤུགས་འབྱུང་དགོན་
དུ་བྱོན་ནས་གུ་རུ་རིན་པོ་ཆེའི་སྒྲུབ་མཚམས་ལ་བཞུགས་རྡོ་རྗེའི་ཚིག་བདུན་དང་རྒྱལ་ཡུམ་
སྒྲོལ་མའི་ཆོས་ཚོགས་འཚོགས། སངས་རྒྱས་སྟོང་དབང་བསྐུར། ཟབ་མོ་ཚོགས་ཀྱི་འཁོར་
111



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་གླུ་མཐ་ལའི་དགའ་སྟོན་གྱི་གླེགས་བམ།
ལོ་འབུམ་ཕྲག་གཉིས་ཕུལ་བ་དང་གྲྭ་ཚང་ཡོངས་ལ་དངུལ་འགྱེད་བཏང་། དགོན་དེ་ཉིད་
ཀྱིས་སྐུ་ཚེ་བསྐལ་བ་རྒྱ་མཚོར་ཞབས་པད་རྡོ་རྗེ་ཁྲི་ལ་བརྟན་ཅིང་སྨིན་གྲོལ་ཆོས་ཀྱི་འཁོར་
ལོས་ཁམས་གསུམ་འཁོར་བ་དོང་ནས་སྤྲུགས་ཕྱིར་དུ་ཁང་གདོང་གཏེར་ཆེན་གྱི་ཕྱག་དྲིལ་སོགས་
དངོས་འབྱོར་ཡིད་སྤྲུལ་གྱི་མཆོད་པ་རྒྱ་ཆེན་སྤྲོས་ཏེ་ཞབས་བརྟན་མངའ་དབུལ་ཕུལ། དེ་
སྐབས་སྔོན་བསྐལ་བ་མེ་སྟག་ལོར་མཚོ་རྒྱལ་སྤྲུལ་པ་མཁའ་སྤྱོད་དབང་མོ་རྗེ་ཡབ་ཡུམ་གྱི་
མདུན་དུ་བྱོན་ནས་ཕ་ཡུལ་དུ་གསེར་ཞལ་བསྒྱུར་སྐབས་སྐྱབས་རྗེ་ནམ་སྤྲུལ་རིན་པོ་ཆེ་
ལ་རྗེས་མ་རང་རེ་རྣམས་དུས་ནམ་ཞིག་ལ་མཇལ་འཕྲད་འོང་ཞུས་ཚེ། མཆོད་རྟེན་དཀར་པོ་
ཆུང་ངུ་ཞིག་གི་འདབས་ནས་ཁྱེད་བྱིས་པ་ཆུང་ཆུང་གི་དུས་ཐུག་ཡོངས་གསུངས་པ་བཞིན་
མཚོ་ཕུ་རྡོར་ལོ་རིན་པོ་ཆེ་དང་ཁོང་གི་སྲས་མོ་མཁའ་སྤྱོད་དབང་མོའི་ཡང་སྤྲུལ་ཚོགས་
དགའ་སྟེ་ཡབ་སྲས་གཉིས་བྱོན་པ་དང་མཇལ། ཟླ་བཞི་པའི་ཚེས་བཅུ་དགུ་ནས་རྫོགས་
པ་ཆེན་པོ་ཟབ་ལམ་ཆོས་དྲུག་འཚོགས། ཞོར་དུ་དབང་ལུང་ཆ་ཤས་བྱས། ཟླ་ལྔ་བའི་
ཚེས་བཅུར་རྡོ་གྲུབ་རིན་པོ་ཆེ་བྱོན་ནས་རིག་འཛིན་དགའ་ཚལ་དུ་ཚོགས་ཀྱི་འཁོར་ལོ་རྒྱ་
ཆེན་པོ་བསྐོར། ཚེས་བཅུ་གསུམ་ཉིན་དགོན་སྡེ་ཡོངས་རྫོགས་དང་རྒྱ་བོད་ཀྱི་སློབ་ཚོགས་
ཆེས་མང་པོ་ཞིག་དང་མཉམ་དུ་གསེར་གྱི་འབྲོང་རི་སྨུག་པོ་རུ་བྱོན་ནས་ཚོགས་ཀྱི་མཆོད་
པ་གསུངས། ཟླ་དྲུག་པའི་ནང་རེབ་སྐོང་རྩེ་ཁོག་ཏུ་ཧོར་ཚོ་བཞི་གླིང་དྲུག་ལ་སྨིན་གྲོལ་གྱི་
ཆོས་གསུངས། ཚེས་སུམ་ཅུ་ལ་བདུད་འཇོམས་ཡང་སྤྲུལ་རིན་པོ་ཆེར་རང་གཏེར་གྱི་ཕག་
མོ་ཐུགས་ཐིག་གི་དབང་བསྐུར། ཟླ་དགུ་བའི་ནང་སྒོམ་ཁང་ཀུན་བཟང་འོད་གསལ་གླིང་
བཞེངས་གྲུབ་ནས་འདུས་པའི་སྡེ་དུ་མ་དང་བཅས་དགའ་སྟོན་ཚོགས་ཀྱི་འཁོར་ལོ་ཕུལ།
ཟླ་བཅུ་བའི་ཚེས་གཅིག་ནས་ཟླ་དྲུག་གི་མཚམས་ལ་བཞུགས།
ས་ཡོས་ལོའི་ཟླ་བ་དང་པོའི་ནང་གར་དབང་ལྷ་དགུ་ལ་བྱོན། （འདིར་གསལ་བཤད་
བྱེད་རྒྱུ་ཞིག་ལ་དགོན་པའི་དུས་མཆོད་ཀྱི་ཚོགས་དང་འཆམ་མཇལ་གར་དབང་ལྷ་དགུར་བྱོན་རྒྱུ་བཅས་ནི་
,མཚམས་ནང་ཡིན་ཀྱང་དམིགས་བསལ་ཡིན）མཁན་ཡིད་བཞིན་ནོར་བུས་རྒྱལ་ཡུམ་སྒྲོལ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
མའི་སྐུ་
བརྙན་སོགས་སྐུ་གསུང་ཐུགས་ཀྱི་རྟེན་མང་དུ་གནང་སྟེ་ཐུགས་བརྩེ་མཚུངས་མེད་མཛད།
ཟླ་འདིར་རྗེ་ཉིད་ཀྱི་སྐུ་ཤིན་ཏུ་བསྙུན་ཚུལ་བསྟན་སྐབས་སྨན་དུང་སྐྱོང་གཡུ་ཡི་ཐོར་གཙུག་
ཅན་གྱི་ཞལ་གཟིགས་ཏེ་ལུང་བསྟན་འདི་ལྟར་གསུངས།
ང་ཏིང་ཆུང་གཡུ་ཡི་ཟི་ལེ་ཡིན །
ཚུར་གསོན་དང་གྲུབ་བརྒྱའི་གཙུག་རྒྱན་པོ༔
གསེར་སེར་པོའི་མཆོད་རྟེན་ཁ་པད་མཛེས
བདུད་མི་བསྲུན་བུ་མོས་ཁ་གྲུ་འདེབ
སྨོན་ལོག་གི་རྭ་ཛ་ཨ་རོང་དང༔
བྱང་ཤར་གྱི་བདུད་མོ་ཁྲག་རལ་མོ༔
སྔགས་ལོག་གི་དམ་མེད་བྲུ་བ་ལ༔
གསུམ་འཛོམས་ཀྱི་བཤད་ཕུར་མེ་ཡིས་གཞོམ༔
དེ་བསལ་བྱེད་བདུད་འདུལ་དྲག་མོ་ཡི༔
བསྙེན་གྲངས་དུང་ཚུལ་བཞིན་བཟླ་ནུས་ན༔
རྐྱེན་མི་བསྲུན་འཚུབ་མ་དབྱིངས་སུ་ཞི༔
སེང་ཆེན་དང་གནོད་བྱིན་ཙི་འུ་དམར༔
དཔལ་རྡོ་རྗེ་འབར་བ་རྩལ་གསུམ་གྱི༔
འཕྲིན་ལས་ཀྱི་རྣོ་སོ་དགྲ་ལ་སྒྱུར༔
ཚེས་ཉེར་དགུ་ལ་དྲག་པོའི་མེ་དཔུང་མཆེད༔
གཞི་སྐྱེ་མེད་ཆོས་སྐུས་རང་ས་ཟུངས༔
113



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
རྩལ་གང་ཤར་རིག་པའི་ཡོ་ལང་ལ༔
རྐྱེན་ལམ་ཁྱེར་རྡོ་རྗེའི་གུར་ཁང་ཕུབ༔
སྔགས་ཚེ་ཆོས་འཛིན་པའི་བར་ཆད་ལ
རྐྱེན་དམ་སྲི་རཱ་ཛས་འཚེ་བས་སྡང༔
དེ་བསལ་བྱེད་གསུར་མཆོད་བྱེ་བ་གལ༔
ཆོས་བདུད་བཞི་དབྱིངས་གཅོད་གདམས་ངག་ཟབ༔
གུ་རུང་གི་ཡུལ་གྱི་གཉིས་སྐྱེས་ཀྱི༔
ཕྲན་མི་བསྲུན་བུ་མོས་ཁ་ཕུ་འདེབས༔
དུང་གྲུ་བཞི་ལྷ་ལམ་ཡངས་པ་ནས
ལྕགས་སྨུག་པོའི་ཕུར་བུ་འདེབས་ཞིང་གཞོམ༔
རིགས་གཙུག་རྒྱན་བུདྡྷ་དྷ་ར་ཡི༔
ཆོས་སྙན་པའི་དུང་དཀར་ཕྱོགས་སུ་འབུད༔
དོན་རང་གྲོལ་རྡོ་རྗེའི་རྒྱ་མདུད་བསྡམས
བརྡ་དེ་ཚོ་མ་བརྗེད་ཡིད་ལ་ཟུངས༔
རྩལ་གང་ཤར་རང་གྲོལ་གུ་རྒྱ་རྒྱ༔
ཚེས་ཉེར་བརྒྱད་ལ་བརྡ་གསུམ་དྲག་པོ་སྟོན༔ གུཧྱ༔
ཞེས་གསུངས་པ་ལྟར་ཚེས་ཉེར་བརྒྱད་ལ་གྲུབ་ཆེན་གཡུ་པ་རིན་པོ་ཆེ་བྱོན་ནས་སྐུ་གེགས་
སེལ་བར་ལུང་བསྟན་པ་བཞིན་གྲུབ་ཆེན་གང་དེ་བྱོན་ནས་ཐུགས་བསྐྱེད་སྨོན་ལམ་མཛད་
པས་བསྙུན་གཞི་ལས་གྲོལ། ཟླ་གཉིས་པ་དང་གསུམ་པར་རང་དགོན་གྱི་དུས་དྲན་ཚེས་
བཅུ་ཆེན་མོ་དང་གླིང་སེང་ཆེན་གྱི་རྣམ་ཐར་འཁྲབ་སྟོན་སོགས་ལ་གཟིགས་ཞིབ་མཛད། ཟླ་
གསུམ་པའི་ཚེས་བཅུ་བཞི་ལ་བླ་རུང་དུ་བྱོན། མཁན་ཆེན་རིན་པོ་ཆེས་རང་གཏེར་རིག་
114



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
བྱེད་མའི་དབང་བསྐུར་བསྩལ་ཏེ་རྗེས་མར་གཞན་ལ་སྤེལ་དགོས་པའི་བཀའ་བུད། དེ་ནས་
ཟླ་འདིར་
རང་དགོན་དུ་ལྷ་འདིའི་སྒྲུབ་པ་ལ་བརྩོན་ནས་ཚེས་སུམ་ཅུའི་ཉིན་རྒྱ་བོད་ཀྱི་སློབ་ཚོགས་
དུ་མ་ཞིག་ལ་ཐོག་མའི་དབང་བསྐུར། ཟླ་བཞི་བའི་ཚེས་བཅུ་གཅིག་ནས་རྒྱལ་སྲས་
ལག་ལེན་གསུངས། དེ་ནས་རྒྱ་བོད་ཀྱི་ལས་ལྡན་སློབ་མའི་ཚོགས་རྣམས་ལ་རྫོགས་པ་
ཆེན་པོ་ཟབ་ལམ་ཆོས་དྲུག་གི་ཁྲིད་དང་ཞོར་དུ་ཞི་ཁྲོ་དང་རིག་བྱེད་མ་སོགས་ཀྱི་དབང་བསྐུར།
ཟླ་ལྔ་པའི་ཚེས་ཉེར་བདུན་ཉིན་སྐྱིད་ལྷ་ཐང་པད་མའི་དགའ་ཚལ་དུ་དགའ་སྟོན་རྟེན་འབྲེལ་
གྱི་བྱེད་སྒོ་སྤེལ་སྐབས་སྐྱབས་རྗེ་ཡབ་ཡུམ་གཉིས་ཀྱིས་ཐོལ་བྱུང་གི་ལུང་བསྟན་དང་སྒྲུང་
གླུ་མང་པོ་ཞིག་གསུངས་པ་ལས་དང་པོ་སྐྱབས་རྗེ་འཇང་སྲས་རིན་པོ་ཆེ་ཉིད་ཀྱིས།
གླུ་ཨ་ལས་དཀར་ཕྱོགས་དབུ་འཕང་མཐོ།།
ཆོས་སངས་རྒྱས་བསྟན་པ་དར་བའི་གླུ།།
མ་ཐ་ལས་ནག་ཕྱོགས་རྩད་ནས་གཅོད།།
བདུད་དམ་སྲིའི་རུ་འཛིངས་བཟློག་པའི་ངག།
སྐྱབས་བསླུ་མེད་མཆོག་གསུམ་བླ་མ་རྗེ།།
མགོན་རིག་འཛིན་ཨོ་རྒྱན་ཆེན་པོ་མཁྱེན། །
མ་མཁའ་འགྲོ་བྱེ་བའི་ཚོགས་རྗེ་མོ། །་
རྗེ་རྒྱལ་ཡུམ་ཡེ་ཤེས་མཚོ་རྒྱལ་མཁྱེན།།
ངས་གླུ་འགུགས་གླིང་བུའི་སྐད་ལ་འགུགས།།
རྩ་མགྲིན་པའི་འཁོར་ལོའི་པད་འདབ་གྲོལ།།
ས་འདི་འདྲའི་ས་ངོ་མ་ཤེས་ན།།
115



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
གླིང་ཚོ་དྲུག་ལྷ་སྡེ་ཆགས་སའི་གནས།།
སྐྱིད་ལྷ་ཐང་པདྨའི་དགའ་ཚལ་རེད།།
མི་ང་འདྲ་ང་ངོ་མ་ཤེས་ན།།
འཇང་ཞེ་ཐང་བཀྲ་ཤིས་བདེ་ལྡན་ཡུལ།།
ཡ་ཐོག་གཟི་ཁྲིའི་ནང་བཅུད་ལ།།
མགོན་ཨོ་རྒྱན་མཚོ་སྐྱེས་རྡོ་རྗེ་དང་།།
ལྷ་གསང་བའི་བདག་པོའི་རྣམ་སྤྲུལ་བ།།
འཇང་སྲས་ཆུང་གཡུ་ལྷ་ཐོག་འགྱུར་ཡིན།།
གླུ་འདི་འདྲའི་གླུ་ངོ་མ་ཤེས་ན།།
འཇང་གཡུ་ལྷའི་ཁུ་བྱུག་དྲུག་འགྱུར་ཡིན།།
མ་རྒྱལ་ཡུམ་ཨརྱ་ཏཱ་རེ་མའི།།
ཐུགས་སྤྲུལ་བའི་རོལ་གར་མཁའ་འགྲོའི་གཙོ།།
སྨན་ནེའུ་ཆུང་གཡུ་ཡི་སྒྲོན་མ་དང༌།།
འཇང་བཀྲ་ཤིས་ཁྲི་དཀར་སྒྲོལ་མ་དང་།།
མགར་སྟོང་ཉིད་ཆོས་ཀྱི་སྒྲོལ་མ་དང་།།
གླིང་འབྲུག་མོ་བསམ་འགྲུབ་སྒྲོལ་མ་དང་།།
མོན་ལྷ་མཛེས་པད་དཀར་སྒྲོལ་མ་སོགས།།
གླིང་ལྷ་སྡེའི་མ་སྲུ་མོ་སྨན་དང༌།།
ཕ་གྲུབ་རིགས་བདེ་ལྡན་དཔའ་བོ་དང་།།
མགོན་དགྲ་འདུལ་ལྷ་སྲས་རྩེ་རྒྱལ་དང་།།
སྐྱེས་མཆོག་གྱུར་དུང་སྐྱོང་དཔའ་བོ་སོགས།།
116



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
གླིང་དཔའ་ཐུལ་དཔའ་བོའི་སྡེ་ཚོགས་དང་།།
གླིང་ཚོ་དྲུག་ལྷ་སྡེ་དཀར་པོ་དང་།།
འཇང་བདེ་ལྡན་ཡུལ་མི་གཙོ་འཁོར་རྣམས། །
སྙན་དལ་ལུང་པད་མས་དལ་གྱིས་ཉོན།།
དུས་དེ་རིང་བཀྲ་ཤིས་ཉི་མ་ལ།།
སྟེང་ན་ལྷ་ཡིས་བྲོ་གར་འཁྲབ།།
འཇའ་ཚོན་འོད་ལྔའི་གུར་ཁང་ཕུབ།།
བར་ན་གཉན་གྱིས་རྩེ་བྲོ་འཁྲབ།།
མེ་ཏོག་སིལ་མའི་ཆར་པ་བབ།།
འོག་ན་ཀླུ་ཡིས་རྩེ་བྲོ་འཁྲབ།།
བཀྲ་ཤིས་ནོར་བུའི་མཆོད་པ་ཕུལ།།
གོང་བླ་ལོས་དགྱེས་པའི་ཞལ་བཟང་ངོམ།།
གསུང་ཆོས་སྒྲས་སྐྱེ་དགུའི་ཡིད་དབང་འགུག།
བར་དཔོན་ལིའི་དགའ་བའི་བཞད་སྒྲ་སྙན།།
མི་མཆོག་དམན་དགེ་བཅུའི་སྲོལ་བཟང་བཙུགས།།
སྨན་སྐྱེ་ཡག་གླུ་ལེན་ཤ་ར་ར།།
མ་མཁའ་འགྲོས་རྩེད་བྲོ་ཤིགས་སེ་ཤིགས།།
ཆོས་སངས་རྒྱས་བསྟན་པའི་སྙིང་པོ་དེ།།
ལམ་བསླབ་གསུམ་རྒྱན་འཆང་དགེ་འདུན་དང་།།
སྔགས་གསང་ཆེན་རྣལ་འབྱོར་ཐུགས་མཐུན་ཅིང་།།
117



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཆོས་འཆད་རྩོད་རྩོམ་པའི་པད་ཚལ་རྒྱས།།
སྒོམ་ཉམས་ལེན་ལྟ་བས་རང་ས་ཟིན།།
དགྲ་གཉིས་འཛིན་མི་མཐུན་གཡུལ་ལས་རྒྱལ།།
གཞི་ཡེ་གྲོལ་གཉུག་མའི་ཕོ་བྲང་དུ།།
རྩལ་གང་ཤར་ཡེ་ཤེས་འཁོར་ལོར་སད།།
ངས་འོད་གསལ་ཉམས་ཀྱི་སྣང་བ་ལ།།
ཤར་ཉི་གཞོན་འོད་ཀྱིས་མུན་པ་བསལ།།
བྱང་ཨ་ཐང་འབྲོང་མོའི་རུ་ཐུར་མཛེས།།
ལྷོ་ཁྱུང་ཆེན་སྦྲུལ་རིགས་ཁྱུར་མིད་བྱས།།
སྟག་དམར་ཡག་འཛུམ་དྲུག་གཏིང་ནས་རྒྱས།།
སྤྲེལ་རྩལ་ལྡན་དབང་གི་གར་སྟབས་མཛེས།།
བྱང་དུག་ཆུའི་ན་བུན་དབྱིངས་སུ་གཏོར།།
དོན་ཨ་ཏི་མི་བུ་ལྷ་རྒྱལ་ལོ།།
ད་མི་རེས་དགའ་བའི་གླུ་རེ་ལོངས།
ཡང་རྟ་རེས་མགྱོགས་པའི་བང་རེ་རྒྱུགས།།
དུས་འདི་སྐྱིད་ཕན་ན་ཡང་སྐྱིད་མེད།།
ས་འདི་བཟང་ཕན་ན་ཡང་བཟང་མེད།།
སེམས་འདི་སྤྲོ་ཕན་ན་ཡང་སྤྲོ་མེད།།
ད་མི་འདོད་འཚུབ་མ་དབྱིངས་སུ་དེངས།།
བདག་རྣལ་འབྱོར་འཁོར་བཅས་དེ་རིང་རྒྱལ།།
ང་སྔགས་པ་དཔའ་བོས་རྒྱལ་གླུ་ལེན།།
118



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
དོན་ཨེ་གོ་འདིར་ཚོགས་ལྷ་མི་རྣམས།།
གླུ་གོ་ན་སྙན་གྱི་བུ་གར་ཆོངས།།
ད་མ་གསན་གླུ་ལ་འབྲེལ་བ་མེད།།
ཁྱེད་འདིར་ཚོགས་ཐུགས་ལ་དེ་ལྟར་ཞོག།
ཅེས་གསུངས་ཚེ་མཁའ་འགྲོ་རིན་པོ་ཆེ་ནེའུ་ཆུང་གཡུ་ཡི་སྒྲོལ་མས།
གླུ་ཨ་ལས་སངས་རྒྱས་བསྟན་པ་དར།།
མ་ཐ་ལས་འགྲོ་ལ་བདེ་སྐྱིད་འབྱུང་།།
གནས་སྤྱི་གཙུག་ཉི་ཟླའི་གདན་སྟེང་ན།།
སྐྱབས་མཚུངས་བྲལ་མཚོ་སྐྱེས་བླ་མ་མཁྱེན།།
གནས་མགྲིན་པ་ལོངས་སྤྱོད་འཁོར་ལོ་ན།།
མ་དབང་མཛད་ཀུ་རུ་ཀུལླེ་མཁྱེན།།
གནས་སྙིང་ག་ཆོས་ཀྱི་འཁོར་ལོ་ན།།
མ་རྒྱལ་ཡུམ་རྡོ་རྗེ་ཕག་མོ་མཁྱེན།།
གནས་ཡུལ་ཆེན་ཉི་ཤུ་རྩ་བཞི་ནས།།
མ་གནས་གསུམ་དཔའ་བོ་མཁའ་འགྲོ་མཁྱེན།།
ལས་གང་བརྩམ་བསྟན་འགྲོའི་དོན་གྱུར་ནས།།
དུས་བྱང་ཆུབ་བར་དུ་འབྲལ་མེད་མཛོད།།
ས་འདི་འདྲའི་ས་ངོ་མ་ཤེས་ན།།
ཡུལ་མཁའ་སྤྱོད་བདེ་ལྡན་གླིང་གི་ཡུལ།།
སྐྱིད་ལྷ་ཐང་པད་མའི་དགའ་ཚལ་རེད།།
119



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
སྨན་ང་འདྲ་ང་ངོ་མ་ཤེས་ན།།
ཕྱི་ཤ་ཁྲག་སྦུབས་སུ་མི་མོའི་ཚུལ།།
ནང་རྒྱལ་ཡུམ་ཨརྱ་ཏཱ་རེ་ཡིན།།
ཕྱི་ལུས་མཛེས་རྨ་བྱ་གཞོན་ནུ་འདྲ།།
ནང་རང་སེམས་སྟོང་གསལ་ཆོས་ཀྱི་མཛོད།།
གླིང་ཚོ་དྲུག་བུ་མོའི་དང་རྩེ་ཡིན།།
རྗེ་སེང་ཆེན་རྒྱལ་པོའི་གསང་གྲོགས་ཡིན།།
འདན་ལྷ་སྲས་འབུམ་མེའི་སྙིང་གྲོགས་ཡིན།།
འཇང་སྲས་ཆུང་གཡུ་ལྷའི་གཏན་གྲོགས་ཡིན།།
མ་མཁའ་འགྲོའི་ལུང་བསྟན་བརྡ་མཛོད་ཡིན།།
ང་ནེའུ་ཆུང་གཡུ་ཡི་སྒྲོལ་མ་ཡིན།།
གླུ་འདི་ཡི་གླུ་ངོ་མ་ཤེས་ན།།
ནེའུ་ཆུང་ཆུང་ཅོ་ཀའི་དྲུག་འགྱུར་ཡིན།།
སྒྲ་ཐོས་ཚད་ཐར་བའི་ས་བོན་འདེབས།།
ངག་འགུགས་ཚད་ལོངས་སྤྱོད་རྩ་མདུད་གྲོལ།།
དུས་དེ་རིང་བཀྲ་ཤིས་ཉི་མ་ལ།།
དགུང་ཨ་སྔོན་དབྱིངས་ལ་སྐར་མ་བཟང་།།
ས་དོག་མོའི་རྒྱན་ལ་རྩི་བཅུད་རྒྱས།།
བོད་མགོ་ནག་མི་ལ་བདེ་སྐྱིད་འབྱུང་།།
བཀྲ་ཤིས་པའི་དུས་བཟང་ངོ་སོ་བསྟོད།།
བསང་གསེར་སྐྱེམས་བདུད་རྩིས་ལྷ་སྲུང་བརྔན།།
120



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཀི་ཆ་བསྭ་སྒྲ་ཡིས་སྲུང་མ་བསྐུལ།།
བདུད་ལྷ་མིན་ཕམ་པའི་ཧཱུྃ་གླུ་གྱེར།།
ལྷ་དཀར་ཕྱོགས་རྒྱལ་བའི་རྒྱལ་རྔ་བརྡུང་།།
གླིང་སེང་ཆེན་ལྷ་ཡི་ཉི་མ་དང་།།
འདན་ལྷ་སྲས་གཡུ་འོད་འབུམ་མེ་དང་།།
མགོན་གསང་བདག་དངོས་སྤྲུལ་གཡུ་ལྷ་རྗེ།།
ཐུགས་བརྩེ་བས་གསོན་དང་རྒྱལ་བློན་རྣམས།།
ཚེ་ཕྱི་མའི་སྐྱབས་གནས་ཞུ་ས་ལ།།
རྗེ་འགྲོ་མགོན་དཔལ་ལྡན་བླ་མ་རྣམས།།
ཁོང་གསེར་རི་གྲལ་ལ་བསྒྲིག་འདྲ་རེད།།
གསོན་ད་གང་སྐྱིད་སྡུག་ཞུ་ས་ནི།།
གོང་དཔོན་པོ་རི་རྒྱལ་ལྷུན་པོ་དེ།།
དགོང་ཉི་མ་དཀར་གསལ་ཤར་འདྲ་རེད།།
དགྲ་ནག་པོའི་གདོང་གི་བཀའ་བློན་ལ།།
གླིང་དཔའ་ཐུལ་སྟག་མོའི་གདོང་གྲལ་དེ།།
མདའ་མཚར་སྟོང་ཤུབ་ནས་ཕུད་འདྲ་རེད།།
གླིང་ལྷ་སྲས་དར་དཀར་གཞི་མ་ལ།།
མ་མཁའ་འགྲོ་དྭངས་སྨན་བཅོ་བརྒྱད་དེ།།
བྱ་རྨ་བྱས་སྒྲོ་གུར་ཕུབ་འདྲ་རེད།།།
ཡུལ་མངའ་འབངས་ལྷ་སྡེ་ཁྲ་མོ་འདི།།
121



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཞིང་ཆུ་མའི་འབྲས་དཀར་སྐྱེས་འདྲ་རེད།།
ས་འདི་སྐྱིད་ཕན་ན་ཡང་སྐྱིད་མེད།།
སེམས་འདི་སྤྲོ་ཕན་ན་ཡང་སྤྲོ་མེད།།
དུས་དེ་རིང་སྐྱིད་ཀྱི་མགོ་མ་ལ།།
རྗེ་རིགས་གསུམ་པད་མའི་འཕྲིན་ལས་མཆོག།
མགོན་སེང་ཆེན་ནོར་བུ་དགྲ་འདུལ་དང༌།།
ལྷ་འཇམ་དབྱངས་སེར་པོའི་སྒྱུ་འཕྲུལ་གར།།
སྐྱབས་གཅིག་མཆོག་ཡིད་བཞིན་ནོར་བུ་མཆོག།
ལས་སྨོན་ལམ་དུས་བབ་བདུད་སྡེའི་གཤེད།།
ཆོས་རྒྱལ་བསྟན་དར་ཞིང་རྒྱས་པའི་གཉེན།།
འདན་ལྷ་སྲས་གཡུ་འོད་འབུམ་མེ་དང་།།
སྐྱབས་མཚོ་སྐྱེས་བླ་མའི་ཐུགས་ཀྱི་སྲས།།
དུས་སྙིགས་མའི་རྒུད་སེལ་འགྲོ་བའི་མགོན།།
ལྷ་དབང་ཆེན་རྟ་མགྲིན་མི་ཡི་ཟོལ།།
འཇང་ལྷ་སྲས་གཡུ་ལྷ་རིན་པོ་ཆེ།།
ཁྱེད་རྒྱལ་བློན་ཐུགས་ཡིད་གཅིག་འདྲེས་ངང་།།
ད་དབང་གི་མཛད་པ་དུས་ལ་བབས།།
མ་སྲིད་ཞིའི་འཇིགས་སྐྱོབས་སྒྲོལ་མ་དང༌།།
དོན་དབྱེར་མེད་ནེའུ་ཆུང་གཡུ་སྒྲོན་ང་།།
གླིང་དཀར་པོའི་དཔའ་བཏུལ་དགྱེས་སྡེ་ལ།།
གོང་མ་ལྷ་ཡིས་བསྐོས་བཞག་ཡིན།།
122



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཟླ་འདི་ཡི་དམར་ཕྱོགས་ཉེར་ལྔ་ལ།།
སྔོན་རྒྱལ་དབང་མཚོ་སྐྱེས་བླ་མ་དང་།།
མ་རྒྱལ་ཡུམ་ཡེ་ཤེས་མཚོ་རྒྱལ་གྱིས།།
གསུང་རིན་ཆེན་ཟབ་པ་སྐོར་ལྔ་དེ།།
ཕ་ཨོ་རྒྱན་བླ་མའི་ཐུགས་བཅུད་ཡིན།།
མ་མཁའ་འགྲོ་འབུམ་གྱི་སྙིང་ཁྲག་ཡིན།།
དོན་གྲོལ་བ་བཞི་ལྡན་ཁྱད་ཆོས་མངའ།།
དུས་སྙིགས་མའི་རྒུད་སེལ་ནོར་བུའི་དབྱིག།
གཏེར་འདོན་པའི་དུས་དེ་ད་ལྟ་ཡིན།།
གཏེར་འདོན་པའི་ལྡེའུ་མིག་ང་རང་ཡིན།།
ངའི་ལག་གི་མཐིང་ཤོག་གསེར་བྲིས་འདིར།།
བརྡ་ཡིག་འབྲུ་བཅུ་གསུམ་ཤར་བ་འདི།།
ཀླུ་དུང་སྐྱོང་འབུམ་པས་སྤྲད་པ་ཡིན།།
རྗེ་རྣམ་གསུམ་དགྱེས་པ་བསྐང་ཕྱིར་འབུལ།།
ཐུགས་བཞེད་དོན་འགྲུབ་པའི་རྟེན་འབྲེལ་ཡིན།།
ལུང་ཁ་བྱང་འདི་བཞིན་གཏེར་བཏོན་ན།།
མགོན་རྣམ་གསུམ་ཐུགས་ཀྱི་བཞེད་དོན་འགྲུབ།།
དོན་མཛད་འཕྲིན་ནམ་མཁའི་མཐའ་དང་མཉམ།།
བསྟན་འགྲོ་བའི་དོན་ཆེན་ལྷུན་གྱིས་འགྲུབ།།
ལས་འབྲེལ་ཚད་མཁའ་སྤྱོད་ཞིང་དུ་འདྲེན།།
123



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
གླུ་གསན་ན་སྙན་གྱི་དབང་པོར་བཞེས།།
མ་གསན་གླུ་ལ་འབྲེལ་བ་མེད།།
གླིང་རྒྱལ་བློན་ཐུགས་ལ་དེ་ལྟར་ཞོག།
ཞེས་གསུངས་ནས་མཁའ་འགྲོ་རིན་པོ་ཆེ་ནེའུ་ཆུང་གཡུ་ཡི་སྒྲོལ་མས་གུས་ཕྱག་ལན་
གསུམ་འཚལ་ཏེ་དར་དཀར་པོ་དྲི་མེད་ཡུག་གསུམ་དང་རིན་པོ་ཆེ་པད་མ་ར་གའི་ཕྲེང་བ་གསུམ་
འདོད་འབྱུང་དབང་གི་ནོར་བུ་རིན་པོ་ཆེ་གསུམ་དང་གཏེར་གྱི་ཁ་བྱང་རྣམས་འབུལ་ཚེ་
སྐྱབས་རྗེ་འཇང་སྲས་གཡུ་ལྷ་ཐོག་འགྱུར་རིན་པོ་ཆེ་གདན་ལས་བཞེངས་ཏེ་ཞལ་འཛུམ་
མཛེས་པའི་ལང་ཚོ་ངོམ་བཞིན་དུ་གླུ་འདི་འདྲ་ཞིག་བླངས་སོ།། །
གླུ་ཨ་ལ་གླུ་ཡི་ལེན་ལུགས་རེད།།
གླུ་ཐ་ལ་ཕན་བདེའི་རྒྱལ་རྔ་ཡིན།།
ཆོས་རྒྱལ་བསྟན་རིན་ཆེན་དར་བའི་གླུ།།
མ་ཐ་ལ་ཌཱཀྐིའི་བརྡ་གླུ་ཡིན།།
ངག་གསང་ཆེན་བརྡ་སྒོ་འབྱེད་པའི་ངག།
གླུ་ཨ་ལ་སྣང་བ་ཐབས་ཀྱི་གླུ།།
མ་ཐ་ལ་སྟོང་པ་ཤེས་རབ་གླུ།།
དོན་སྣང་སྟོང་ཟུང་འཇུག་གླུ་འདི་ལེན།།
གནས་སྤྱི་གཙུག་བདེ་ཆེན་འཁོར་ལོ་ན།།
ལྷ་ཨོ་རྒྱན་མཚོ་སྐྱེས་བླ་མ་མཁྱེན།།
གནས་མགྲིན་པ་ལོངས་སྤྱོད་འཁོར་ལོ་ན།།
མ་རྒྱལ་ཡུམ་ཡེ་ཤེས་མཚོ་རྒྱལ་མཁྱེན།།
གནས་སྙིང་ཀ་ཆོས་ཀྱི་འཁོར་ལོ་ན།།
124



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
དཔལ་དབང་ཆེན་རྟ་ཕག་ཡབ་ཡུམ་མཁྱེན།།
ས་འདི་འདྲའི་ས་ངོ་མ་ཤེས་ན།།
མ་མཁའ་འགྲོ་སྤྲིན་བཞིན་འདུ་བའི་གནས།།
སྐྱིད་ལྷ་ཐང་པད་མའི་དགའ་ཚལ་རེད།།
མི་ང་འདྲ་ང་ངོ་མ་ཤེས་ན།།
འཇང་ཡུལ་ཞེ་ཐང་ཁྲ་མོ་ནས།།
བར་གླིང་སྟོབས་ཆེན་ལྔ་འཛོམས་ལ།།
ཡ་ཐོག་གཟི་ཁྲིའི་ནང་བཅུད་ལ།།
ལྷ་ཨོ་རྒྱན་པད་མའི་ཐུགས་ཀྱི་སྲས།།
མགོན་གསང་བའི་བདག་པོའི་རྣམ་སྤྲུལ་པ།།
འཇང་སྲས་ཆུང་གཡུ་ལྷ་ཐོག་འགྱུར་ཟེར།།
གླུ་འདི་ཡི་གླུ་ངོ་མ་ཤེས་ན།།
འཇང་གཡུ་ལྷའི་བདེ་སྟོང་སྤྲོ་གླུ་ཟེར།།
ལྷ་ཨོ་རྒྱན་གྲུབ་པའི་དབང་པོ་དེས།།
རང་སེམས་སངས་རྒྱས་རང་ངོ་སྤྲད།།
གཞི་སྤྲོས་བྲལ་དོན་གྱི་རྣལ་འབྱོར་ཡིན།།
རྒྱ་གར་མེ་ཏོག་ཨུ་དམ་དང་།།
བལ་བོའི་ཡུལ་གྱི་གུར་གུམ་དང༌།།
ཤང་ཤང་ཡུལ་གྱི་ཙན་དན་གསུམ།།
སྐྱེ་ལུགས་འཁྲུངས་ཡུལ་མི་གཅིག་སྟེ།།
125



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
འཛོམས་ས་ལྷ་ཁང་ཁྲ་མོའི་ནང་།།
ལྷ་ཇོ་བོ་བྱིན་རླབས་ཆེ་ཞོར་རེད།།
གཡའ་ཆུ་གངས་ཆུ་རྫ་ཆུ་གསུམ།།
འབབ་ས་ལ་ལུང་མི་གཅིག་སྟེ།།
ཐིམ་ས་རྒྱ་མཚོ་སྔོན་མོ་རེད།།
ཀླུ་རྒྱལ་ལོངས་སྤྱོད་ཆེ་ཞོར་རེད།།
ཉ་གསེར་མིག་འཁོར་བའི་རྟེན་འབྲེལ་ཡོད།།
སེང་ཆེན་འདན་སྲས་གཡུ་ལྷ་གསུམ།།
དང་པོ་འཁྲུངས་ས་མི་གཅིག་སྟེ།།
འཛོམས་ས་གླིང་དཀར་ཁྲ་མོ་རེད།།
ལས་སྨོན་རྟེན་འབྲེལ་བཟང་པོའི་མཐུས།།
གླིང་སེང་ཆེན་དབང་ཐང་ཆེ་ཞོར་རེད།།
དེང་གསོན་དང་འདིར་བཞུགས་དཔའ་ཐུལ་དང་།།
མ་དུང་སྨན་དཔའ་མོ་སྡེ་ལྔ་དང་།།
དགོས་ནེའུ་ཆུང་གཡུ་ཡི་སྒྲོལ་མས་གསོན།།
གནས་འོག་མིན་རྨ་རྒྱལ་སྦོམ་ར་དང་།།
ཤར་གསེར་རི་ཙ་རི་གཉིས་པ་དང་།།
བྱང་བདེ་མཆོག་གཉན་པོ་གཡུ་རྩེ་ཡི།།
བྲག་དཀར་པོ་ནོར་བུའི་བ་གམ་དུ།།
མགོན་ཨོ་རྒྱན་ཡབ་ཡུམ་ཐུགས་ཀྱི་བཅུད།།
དུས་སྙིགས་མའི་རྒུད་སེལ་ཡིད་བཞིན་ནོར།།
126



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
རྫས་རིན་ཆེན་སྒྲོམ་བུའི་བཅུད་དུ་གདའ།།
ཆོས་ནང་རྒྱུད་ཡོ་ག་རྣམ་གསུམ་གྱི། །
དོན་ཟབ་བཅུད་གླེགས་བམ་བཅུ་གསུམ་དེ།།
དུས་རྟེན་འབྲེལ་མ་ནོར་གནད་དང་ལྡན།། །
ཚུལ་ཇི་བཞིན་ཕབ་པའི་རྟེན་འབྲེལ་འགྲིགས།།
སྲིད་ཁམས་གསུམ་འདྲེན་པའི་འགྲོ་དོན་ཡོད།།
ལྷ་ཨོ་རྒྱན་པད་མའི་ཐུགས་བཞེད་རེད།།
མགོན་སེང་ཆེན་རྒྱལ་པོའི་བྱིན་རླབས་རེད།།
འདན་ལྷ་སྲས་འབུམ་མེའི་ཐུགས་རྗེ་རེད།།
གྲོགས་ནེའུ་ཆུང་ལྷ་མོའི་བཀའ་དྲིན་རེད།།
ད་དགའ་འོ་སྐྱིད་དོ་ལྷ་མི་རྣམས།།
བཀྲ་ཤིས་པའི་དགེ་མཚན་ངོ་སོ་བསྟོད།།
ཨེ་ཨ་ཏི་མི་བུ་ལྷ་རྒྱལ་ལོ།།
གླུ་གསན་ན་སྙན་གྱིས་མཆོད་པ་བཞེས།།
མ་གསན་གླུ་ལ་འབྲེལ་བ་མེད།།
ཁྱེད་འདིར་ཚོགས་ཐུགས་ལ་དེ་ལྟར་ཞོགས།
ཞེས་གསུངས། ཟླ་དྲུག་པའི་ཚེས་ལྔ་ལ་ཤར་རྒྱལ་བ་དུང་དཀར་དགོན་གསང་སྔགས་སྨིན་
གྲོལ་གླིང་གིས་གདན་ཞུས་ལྟར་དཔལ་རི་པད་མ་འོད་ཀྱི་ཕོ་བྲང་རབ་གནས་དང་རྒྱ་བོད་ཀྱི་འདུས་
སྡེ་རྣམས་ལ་ཚིག་བདུན་ལས་ཚོགས་ཀྱི་དབང་བསྐུར་གནང་། ཟླ་བདུན་པའི་ཚེས་ཉེར་ལྔ་ཉིན་རྩིས་
མདའ་བཀྲ་ཤིས་དགའ་འཁྱིལ་ཐང་དུ་ཟབ་མོ་ཚོགས་ཀྱི་འཁོར་ལོ་ཕུལ། ཟླ་བརྒྱད་པའི་ཚེས་བཞིར་
127



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
གནས་མཆོག་བཀྲ་ཤིས་སྒོ་མང་དུ་ཚོགས་ཀྱི་འཁོར་ལོ་རྒྱ་ཆེན་ཕུལ། ཚེས་དྲུག་གི་ཉིན་མཆོག་སྤྲུལ་
རིན་པོ་ཆེ་རྟ་མགྲིན་དབང་རྒྱལ་ལགས་ཀྱིས་གདན་ཞུས་ལྟར། བཀའ་ཆོས་རྡོ་མཁར་ལ་
རབ་གནས་ཀྱི་མེ་ཏོག་འཐོར་བ་དང་ཞོར་དུ་སེར་སྐྱ་ཡོངས་ལ་ཆོས་འབྲེལ་སོགས་གསུངས་
སར་བྱོན། ཟླ་དགུ་པའི་ཚེས་བརྒྱད་ཉིན་རྒྱ་ནག་ཁྲིན་ཏུ་གྲོང་ཁྱེར་ནས་ཨོ་རྒྱན་ཆེན་པོའི་དབང་
གནང་། ཚེས་བཅུར་ཤེན་ཏུའུ་རྫོང་གི་དགྲ་བཅོམ་ལྔ་བརྒྱའི་བཞུགས་གནས་སྤོས་ངད་
ལྡན་པའི་རི་ནས་ཚོགས་ཀྱི་འཁོར་ལོ་རྒྱ་ཆེན་བསྐོར། གཞན་ཡང་ཉ་ལྕོང་སྦལ་སྦྲུལ་
སྡིག་སྲིན་སོགས་སྲོག་སླུ་ཁྲི་བཞི་བརྒྱ་ལྷག་བྱས། ཚེས་ཉེར་གཉིས་ཉིན་ཐུགས་ཆེན་
གནས་མདུན་ནས་ཚོགས་ཀྱི་འཁོར་ལོ་རྒྱ་ཆེན་བསྐོར་ཏེ་ཐུགས་ཆེན་ཕྱག་སྟོང་སྤྱན་སྟོང་
གི་སྒྲུབ་པ་ཕབ། མ་ཎིའི་དར་ལྕོག་རྒྱུན་འཛུགས་བྱས། ཟླ་བཅུ་པའི་ཚེས་བཅུ་ནས་རྡོར་
སེམས་དང་གུ་རུ་སོགས་ཀྱི་མཚམས་ལ་ཟླ་བ་དྲུག་ལ་བཞུགས།
ལྕགས་འབྲུག་ཟླ་བ་དང་པོའི་ཚེས་གཅིག་ནས་བཅོ་ལྔའི་བར་འཕགས་པ་གར་
དབང་ལྷ་དགུའི་མཚམས་ལ་བཞུགས་སྐབས་དཀྱིལ་འཁོར་ནས་ལྷ་དེའི་བསྙེན་སྔགས་
ཀྱི་རང་སྒྲ་གྲགས་པ་སོགས་ངོ་མཚར་བའི་རྟགས་མང་དུ་བྱུང་། ཟླ་གསུམ་པའི་ཚེས་ཉི་
ཤུ་ནས་སྒྲོལ་མ་འཚོགས། ཟླ་བཞི་པའི་ཚེས་བཅུ་དགུ་ནས་ཟབ་ལམ་ཆོས་དྲུག་གི་ཆོས་
ཚོགས་འཚོགས། ཟླ་ལྔ་པའི་ཚེས་བཞིར་ཁྲིན་ཏུ་རུ་རྡོ་གྲུབ་རིན་པོ་ཆེ་མཇལ་དུ་བྱོན།
འབྱོན་ལམ་དུ་བེ་རོའི་སྒྲུབ་ཕུག་ནས་རྗེ་ཡབ་ཡུམ་གྱི་སྐུ་ལུས་ལ་སྣ་ལྔའི་འཇའ་ཚོན་ངོ་
མཚར་བ་རེ་ཤར་བ་སོགས་བཀྲ་ཤིས་པའི་ལྟས་མང་པོ་བྱུང་། ཟླ་བདུན་པའི་ཚེས་ཉི་ཤུ་
ནས་ ཉིན་བདུན་གྱི་རིང་ རྒྱ་བོད་ཀྱི་སློབ་ཚོགས་རྣམས་ལ་རྒྱལ་སྲས་ལག་ལེན་ གྱི་
ཁྲིད་དང་བྱང་སྡོམ་གནང་། ཚོགས་མཆོད་དང་མར་མེ་ཡོན་ཆབ་སོགས་ཚོགས་རྒྱ་ཆེན་
བསགས། ཟླ་དགུ་པའི་ནང་མཚོ་སྔོན་པད་མ་རྫོང་གི་མཆོད་རྟེན་ཆེན་མོར་རབ་གནས་
ལ་གདན་ཞུས་ལྟར་བྱོན། ཟླ་བཅུ་པའི་ཚེས་བཅུ་གཅིག་ལ་ལོ་རེའི་ཟླ་དྲུག་གི་མཚམས་
128



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན། ཨ
ལ་བཞུགས། འདི་སྐོར་ཞིག་ལ་སྐྱབས་རྗེ་ནམ་སྤྲུལ་རིན་པོ་ཆེའི་རྨི་ལམ་འོད་གསལ་གྱི་
སྣང་ངོར་ཨ་ཕང་གཏེར་ཆེན་དཔའ་བོ་ཆོས་དབྱིངས་རྡོ་རྗེའི་ཞལ་གཟིགས་ནས་ངས་སྐུ་
ཚེ་གང་གི་མཛད་པ་དང་འཕྲིན་ལས་འདི་རེད་ཅེས་ཆོས་གསུངས་སའི་རྡོ་ཁྲི་ཆུང་ཆུང་
ཞིག་བསྟན། དེ་ནས་ཡར་སོང་སྟེ་སྙན་ལུང་གི་ཁ་ཀླས་སུ་ཐོན་སྐབས་ད་ཏཱར་པོའི་སྐུ་
ཚེའི་ཚད་ན་འདི་ལྟ་བུ་ལས་མེད་གསུངས་པ་རྨིས་པས་ཐུགས་སེམས་ཅུང་ཟད་མ་བདེ་
སྟེ་མཁའ་འགྲོ་རིན་པོ་ཆེའི་སྐུ་རིམ་ལ་དམིགས་ཏེ་བོད་ཟླ་བཅུ་གཉིས་པའི་ཚེས་ཉེར་
དྲུག་ལ་བླ་རུང་ཆོས་སྒར་ཆེན་མོར་རྟེན་འབྲེལ་ཉེས་སེལ་བྱེ་བ་དང༌། སྨན་བླ་མདོ་ཆོག་
ཁྲི་མཆོད་དྲུག །ཚེ་གཟུངས་དུང་ཕྱུར་སོགས་ཀྱི་ཡོན་ཕུལ།
ལྕགས་སྦྲུལ་ཟླ་བ་དང་པོར་་འཕགས་པ་གར་དབང་ལྷ་དགུར་བྱོན་ནས་མཁན་
ཆེན་ཡིད་བཞིན་ནོར་བུ་ལ་སྐུ་གསུང་ཐུགས་ཀྱི་རྟེན་སོགས་དངོས་འབྱོར་ཡིད་སྤྲུལ་གྱི་
མཆོད་པ་རྒྱ་ཆེན་བཅས་བཞུགས་ཞུས་ཕུལ་ཏེ་རེ་ཞིག་གི་བར་དུ་བཞུགས་པར་ཞལ་
གྱིས་བཞེས། མཁན་ཡིད་བཞིན་ནོར་བུས་ཀྱང་སྐུ་གསུང་ཐུགས་ཀྱི་རྟེན་མང་དུ་གནང་
སྟེ་ཐུགས་བརྩེ་མཚུངས་མེད་མཛད། ཚེས་ཉེར་གཅིག་ཉིན་ནས་མཁའ་འགྲོ་རིན་པོ་
ཆེའི་སྐུ་རིམ་ལ་ཕུར་བ་དང་སེང་གདོང་མའི་དགུ་སྒྲུབ་གསུངས། ཟླ་གཉིས་པའི་ཚེས་
བཅུ་གསུམ་ནས་ སྒྲོལ་མ་ འཚོགས། ཞོར་དུ་འོད་དཔག་མེད་དང་ཐུགས་རྗེ་ཆེན་པོ་
སོགས་ཀྱི་དབང་ཁྲིད་གནང་། ཚེས་ཉེར་ལྔ་ལ་ཚོགས་ཀྱི་འཁོར་ལོ་རྒྱ་ཆེན་བསྐོར། ཟླ་
གསུམ་པའི་ནང་ཏཱར་པོའི་སྐུ་རིམ་ལ་རྒྱལ་ཡུམ་སྒྲོལ་མ་དཀར་མོའི་བསྙེན་པ་དུང་བཅུ་
གསུམ་དང་། གསུར་མཆོད་དུང་ཕྱུར་མང་པོ་བསྒྲུབས། ཟླ་བཞི་པའི་ཚེས་བཅུ་བདུན་ལ་
ལོ་རེའི་ཆོས་དྲུག་གི་ཆོས་ཚོགས་འཚོགས། ཟླ་ལྔ་པའི་ཚེས་གསུམ་ཉིན་ཡབ་ཡུམ་ཟུང་
གིས་ཚེ་འདིར་རང་རེ་གཉིས་མཉམ་དུ་དགོན་འདིར་ཨེ་ཐོན་མི་ཤེས་སྤྱིར་ན་ཁྱིམ་ཚང་
129



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐལའི་དགའ་སྟོན་གྱི་གླེགས་བམ།
རེ་རེ་བཞིན་གཟིགས་སྐོར་ལ་འབྱོན་འདོད་ཀྱང་དེ་ཙམ་མི་འོང་བས་རླངས་འཁོར་ནང་
ནས་དགོན་པའི་སྟོད་སྨད་ཀུན་ལ་ལྟ་སྐོར་དུ་བྱོན་བགྲོས་ཏེ་བྱོན་ནས་དགོན་པའི་སྟོད་
སྨན་ཀུན་ལ་ གཟིགས་སྐོར་བྱས། ཚེས་བཅུའི་ཉིན་དེང་ཕྱིན་ཆད་ལྷ་ཁང་འདིར་རང་རེ་
མཉམ་འཛོམས་ཡོང་རྒྱུ་དཀའ་བས་སྨོན་ལམ་བཟང་པོ་ཞིག་འདེབས་པར་བགྲོས་
ཏེ་འདུ་ཁང་དུ་བསམ་ལྷུན་མཆོད་ཆོག་དང་གནས་བརྟན་ཕྱག་མཆོད་གསུངས་ཏེ་ཚོགས་
མཆོད་དང་མར་མེ་ཡོན་ཆབ་སོགས་ཚོགས་བསགས་རྒྱ་ཆེན་བྱས་ཚེ་བསླབ་གསུམ་
རྒྱན་འཆང་དམ་པ་མཁན་སྤྲུལ་རིན་པོ་ཆེ་ཆོས་འབྱུང་གིས་མེ་ཏོག་སེར་ཆེན་འདབ་མ་
བརྒྱ་དང་བཅུ་དྲུག་ཅན་གཉིས་མདུན་དུ་ཕུལ་བ་རྟེན་འབྲེལ་ལེགས་པའི་གསོས་སུ་སོང་།
ཚེས་བཅུ་གཅིག་ཉིན་ཏཱར་པོའི་ཕྱག་མཐིལ་ཏུ་བརྡ་ཡིག་མང་པོ་ཤར་བ་མི་གཞན་གྱིས་
ཀྱང་མཐོང་ཐུབ་པ་བྱུང་སྟེ་དཔེ་བཤུས། གཞན་ཨོ་རྒྱན་རཏྣ་ཐོད་འཕྲེང་གི་བརྡ་ཡིག་
རྣམས་སྤྲུལ་སྐུ་རིན་པོ་ཆེར་གཏད། དེ་སྐབས་སྔར་མཐོང་མ་མྱོང་བའི་ཡེ་ཤེས་དབྱིངས་
ཀྱི་མཁའ་འགྲོའི་རྣམ་སྤྲུལ་གྱི་བྱིའུ་སྐག་མདོག་ལྟ་བུ་ཞིག་ཐོན་ཡོང་ནས་རྗེ་ཡབ་ཡུམ་ལ་
བརྩེ་བའི་རྣམ་འགྱུར་དུ་མ་བསྟན་ནས་འཕུར་སོང་། འདི་སྐོར་ཞིག་ལ་མཁའ་འགྲོ་རིན་
པོ་ཆེའི་རྨི་ལམ་འོད་གསལ་གྱི་ངོར་ཁོང་ལམ་འཕྲང་དོགས་ས་ཞིག་ཏུ་བྱོན་གྱིན་འདུག་
སྐབས་ཆུ་ནང་ལ་ལྷུང་ནས་ཆུས་ཁྱེར་ཏེ་བར་ལམ་ཞིག་ནས་སྐུ་གདུང་ཆུ་མཐའ་རུ་འཕང་།
ཁོང་ལྭ་བ་དཀར་པོ་ཅན་ཞིག་ཏུ་གྱུར་སོང་སྐབས་ཁོང་གི་ཐུགས་དགོངས་ལ་ངའི་སྐུ་
གདུང་སྤྲུལ་སྐུ་རིན་པོ་ཆེས་གཟིགས་སོང་ན་ཐུགས་སྡུག་བསོགས་ཡོང་སྙམ་ནས་ང་
རང་འདི་ན་ཡོད་ཞུས་ཀྱང་སྤྲུལ་སྐུས་མ་གསན་ཚེ་མཁའ་འགྲོ་རིན་པོ་ཆེ་འོད་ཀྱི་ཐིག་ལེ་
ཞིག་ཏུ་གྱུར་ནས་སྤྲུལ་སྐུའི་ཐུགས་ཀར་ཐིམ་པའི་མོད་ལ་ཡབ་ཡུམ་དགོངས་ཀློང་དབྱེར་
མེད་རོ་གཅིག་ཏུ་གྱུར་སོང་སྙམ་ཞིང་བདེ་སྟོང་ཡེ་ཤེས་ཆེན་པོར་འབྱམས་ཀླས་སོ། །
ཚེས་བཅུ་གཉིས་ཉིན་མཁའ་འགྲོ་རིན་པོ་ཆེའི་སྐུ་སྐྱེ་སྔ་མ་དབུས་ཟ་མཁའ་འགྲོའི་རྣམ་
130



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ་
ཐར་ཞིག་རྗེ་ཡབ་ཡུམ་གྱི་ཕྱག་སོན་བྱུང་བར་ཞལ་ཕྱེས་ཏེ་གཟིགས་ཚེ་སྐུ་མྱ་ངན་ལས་
འདས་རབ་ཀྱི་ལོ་རྒྱུས་དང་འཕྲད་པས་རྟེན་འབྲེལ་མི་ལེགས་པའི་མཚན་མར་མཐོང་།
དེ་ནུབ་ཏང་ཤག་གི་སྒྲ་ལྟ་བུའི་སྙན་ལ་ཕྲ་བ་ཞིག་ཁང་སྟེང་ནས་ཉན་ན་འོག་དང་འོག་
ནས་ཉན་ན་སྟེང་དུ་གྲགས་པ་དང༌། ཞིབ་ཏུ་ཉན་ན་ཏཱར་པོའི་ཕྱོགས་སུ་གྲགས་འདུག་
པས་དེ་ནི་མི་བཟང་བའི་རྟགས་ཞིག་ཡིན་པར་གསུངས། ཚེས་བཅུ་གསུམ་ཉིན་གཅིག་
སྒྲིལ་རྫོང་ལ་བྱོན་ཚེ་ལམ་བར་ནས་ཡེ་ཤེས་དབྱིངས་ཀྱི་རྣམ་སྤྲུལ་གྱི་རྒོད་ཐང་དཀར་
ཞིག་རླངས་འཁོར་གྱི་སྟེང་དུ་འབབ་གྲབས་བྱས། དེ་ནས་ལྕགས་སྤྲུལ་རོལ་བའི་རྡོ་རྗེའི་
རྣམ་སྤྲུལ་ལྷ་རྗེ་དམ་པ་སྔགས་འཆང་མཐུ་ལྡན་རིག་པའི་རྡོ་རྗེས་མཁའ་འགྲོ་རིན་པོ་
ཆེར་སྨན་བཅོས་བྱས་ཏེ་བསྙུན་ལས་གྲོལ་བ་ཙམ་བྱུང་། ཚེས་ཉེར་ལྔའི་ཉིན་ཤར་གཉན་
པོ་གཡུ་རྩེའི་བྱིས་མཚོ་རུ་ཚོགས་ཀྱི་མཆོད་པ་ཕུལ་ཏེ་གཏེར་སྒྲོམ་ངོ་མཚར་བ་ཞིག་སྤྱན་
དྲངས། ཟླ་དྲུག་པའི་ཚེས་གཉིས་ཉིན་མུ་ར་དགོན་དུ་ལྷ་ཁང་རབ་གནས་ལ་བྱོན། ཚེས་
བཅུ་བཞིའི་ཉིན་སྐྱེ་དགུའི་བསོད་ནམས་དམན་དབང་གིས་ཡུལ་དུས་ཀྱི་སྟབས་མ་
ལེགས་པ་ཞིག་གིས་གློ་བུར་དུ་མཁའ་འགྲོ་རིན་པོ་ཆེའི་བསྙུན་གཞི་ཇེ་འཁྲུགས་ལ་སོང་།
ཟླ་བདུན་པའི་ཚེས་ཉེར་དྲུག་ཉིན་སྐྱབས་རྗེ་ནམ་སྤྲུལ་རིན་པོ་ཆེའི་འོད་གསལ་ཉམས་
ཀྱི་སྣང་ངོར་རྒྱལ་ཡུམ་རྡོ་རྗེ་ཕག་མོ་དཀར་མོ་ཞིག་གི་ཞལ་གཟིགས་ཏེ་ཐུགས་ཀའི་འོད་
ཟེར་བདུད་རྩིའི་རྣམ་པར་བྱུང་ནས་མཁའ་འགྲོ་རིན་པོ་ཆེའི་སྐུ་ལུས་ཀྱི་ནག་ནོག་གི་དྲི་
མ་ཐམས་ཅད་བཀྲུས་ཏེ་ཤེལ་གོང་དྲི་མ་མེད་པ་ལྟར་གྱུར་བར་སྣང་བ་ནི་མཁའ་འགྲོ་
ཉིད་ཀྱི་ལས་ཀྱི་ལྷག་མ་དག་པའི་རྟགས་ཡིན་གསུངས། ཟླ་བརྒྱད་པའི་ཚེས་བཅོ་ལྔའི་
ཉིན་འབར་ཁམས་སྨན་ཁང་དུ་བྱོན་པའི་ལམ་བར་ན་སེམས་ཅན་མང་པོ་རླངས་འཁོར་
ནང་གསོད་རྒྱུ་ལ་འཁྱེར་བ་མཐོང་ཚེ་ང་རང་ན་བ་ལ་དྲག་གི་སེམས་ཅན་འདི་རྣམས་སྙིང་
131



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
རེ་རྗེ་ཞེས་བཤུམ་པ་མང་དུ་མཛད། ནུབ་གཅིག་སྐྱབས་རྗེ་རིན་པོ་ཆེས་ཏཱར་པོའི་བསྙུན་
དོན་དུ་ལྷ་དང་བླ་མ་ལ་ཡིད་ཁྱེད་ཤེས་ཀྱིས་གསོལ་བ་དྲག་ཏུ་བཏབས་ནས་གཟིམས་ཚེ་
རྨི་ལམ་འོད་གསལ་གྱི་སྣང་ངོར་ཡེ་ཤེས་མཚོ་རྒྱལ་གོས་ལྗང་ཁྲའི་ལྭ་བ་ཅན་ཞིག་གིས་
ཞལ་གཟིགས་ཏེ་ཁྱེད་ཀྱིས་ཐུགས་སྡུག་མ་མཛད་དང་འདི་ལྟ་བུ་ཞིག་རེད་ཅེས་མཆོད་
རྟེན་ཞིག་ལ་དར་དཀར་སེར་དམར་ལྗང་གིས་ཁང་བཟང་ཞིག་སྦྲེལ་ཡོད་པ་མཆོད་རྟེན་
ཐང་བདེ་ས་ཞིག་ཏུ་ཡོད་ཀྱང་ཁང་པ་སྒང་ཁར་བཀྱག་བཞིན་ཡོད་པར་རྨིས། ཟླ་དགུ་
པའི་ཚེས་ཉེར་གཉིས་ལྷ་ལས་བབས་པའི་དུས་ཆེན་ལ་བཀན་ཞན་དུ་བྱོན་ནས་ཨ་རི་
དང་ཧྲང་ཧེ་སོགས་ཀྱི་ལྷ་རྗེ་དུ་མ་གདན་དྲངས་ནས་མཁའ་འགྲོ་རིན་པོ་ཆེར་སྨན་བཅོས་
བྱས། གཞན་ཡང་མཁའ་འགྲོ་རིན་པོ་ཆེའི་སྐུ་རིམ་ལ་ཟོག་ལུག་ཁོ་ན་བཤས་ར་ནས་
བླངས་པ་ཁྲི་གཅིག་ལྷག་གིས་མཚོན་ནས་སྲོག་བླུ་དུང་ཕྱུར་ལྷག་བྱས། ཤུགས་འབྱུང་
དང་སྙན་ལུང་། དབང་མདའ་དགོན་གསུམ་གྱི་བླ་གྲྭ་ལྔ་བཅུ་ལྷག་ཞི་ཁྲོ་དགོངས་པ་རང་
གྲོལ་གྱི་སྒྲུབ་མཚམས་ལ་ཞག་བརྒྱར་བཞུགས། གཏེར་ཆེན་བདུད་འཇོམས་གླིང་པའི་
ཕུར་བ་ཐུགས་སྒྲུབ་ཀྱི་ལས་མཐའི་ཕུར་བའི་མཆོད་རྟེན་བཞེངས། །
ཆུ་རྟ་ཟླ་བ་དང་པོའི་ཚེས་གཅིག་ཉིན་ཁྲིན་ཏུའུ་ནས་མཁན་ཆེན་ཡིད་བཞིན་ནོར་
བུས་སྐུ་གསུང་ཐུགས་ཀྱི་རྟེན་དང་དངོས་རྫས་དུ་མ་གནང་སྟེ་ཐུགས་བརྩེ་མཚུངས་མེད་
མཛད། འདི་སྐབས་སྙན་ལུང་དགོན་གྱི་དགེ་བསྐོས་འགྲོ་དོན་དང་ཨོ་ཤེར། ཆོས་འབྱུང་
གསུམ་ལྷ་སར་བྱོན་ཡོད་སྐབས་སྐྱབས་རྗེ་ནམ་སྤྲུལ་རིན་པོ་ཆེས་གཉན་ཆེན་ཐང་ལྷར་
གཉེར་བཅོལ་བྱས་པས་ཐང་ལྷའི་གནས་མདུན་དུ་ཐོན་ཚེ་གཉན་ཆེན་ཉིད་ལྭ་བ་དཀར་
པོ་དང་ཞྭ་དཀར་ཅན་གྱི་སྐྱེས་བུ་ཞིག་ཏུ་བརྫུས་ནས་ཞལ་གཟིགས་ཏེ་ཁ་འཛིན་དང་སྡོང་
གྲོགས་བྱས། ཡང་ཁོང་རྣམས་ཡར་ལུང་ཤེལ་བྲག་ན་བཞུགས་སྐབས་སྤྲུལ་སྐུ་རིན་པོ་
ཆེས་ཕྱག་མདུད་ཅིག་ཐང་ལྷར་བསྐུར་བར་འཕྲོད་པ་མ་ཟད་མཁན་སྤྲུལ་རིན་པོ་ཆེ་
132



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཆོས་འབྱུང་ལ་བསྟུན་དྲག་པོ་ཞིག་ཕོག་ནས་འཆིམ་ཕུ་ན་བཞུགས་སྐབས་སྤྲུལ་སྐུ་རིན་
པོ་ཆེས་སྨན་སྒྲུབ་ཤོག་ཐུམ་ཞིག་ཐང་ལྷར་བསྐུར་བ་འཕྲོད་ནས་འཐུང་མ་ཐག་བསྙུན་
ལས་གྲོལ་ཟེར། མཁའ་འགྲོ་རིན་པོ་ཆེ་ཉིད་ཀྱིས་བསྣུན་འདི་བཞེས་པ་ནས་བཟུང་དུས་
དང་རྣམ་པ་ཀུན་ཏུ་རྨི་ལམ་འོད་གསལ་གྱི་སྣང་ངོར་རེ་འགའ་མཁའ་འགྲོ་ལྔ། རེ་འགའ་
བདུན། རེ་འགའ་ཉེར་ལྔ་སོགས་བྱོན་ནས་ཁྱེད་ཀྱི་བསྙེན་ལྕི་བས་འཇིག་རྟེན་འདིར་
བསྡད་ན་མི་སྐྱིད་པས་ཞིང་གཞན་དུ་བྱོན་ན་སྐྱིད་ཚུལ་ཞུས་ཚེ་ང་རང་སྤྲུལ་སྐུ་རིན་པོ་ཆེར་
འབྲལ་མི་ཕོད་གསུངས་ཏེ་འདི་སྣང་ལ་ཐུགས་འདུན་གཏད། ཡང་ཐང་གཅིག་མཁའ་
འགྲོ་ལྔ་བྱོན་ནས་ཁྱེད་ཞིང་ཁམས་སུ་བྱོན་ན་འདི་ལྟར་ཡིན་ཞེས་ཡུལ་གླིང་ཉམས་
དགའ་བ་མང་པོ་གློག་བརྙན་དུ་ཤར་བ་ལྟར་བསྟན་པ་རྨིས། ཚེས་ཉེར་ལྔའི་ཉིན་
ཐོག་རིག་འཛིན་ཆེན་མོའི་དབུས་ཟ་མཁའ་འགྲོའི་གསུང་གི་རྩ་གསུམ་སྐོར་གྱི་གླེགས་
བམ་བསྐུར་བ་རྣམས་མདུན་དུ་ ཕུལ་ ཚེ་མཁའ་ འགྲོ་ རིན་ པོ་ཆེས་འོ་མཚར་བོ་ང་
རང་དགོན་པ་ནས་ཡོང་ཁར་མཁའ་འགྲོ་རིན་པོ་ཆེའི་རྣམ་ཐར་འབྱོར། ད་ང་འདི་ལྟ་བུ་
ལ་ཐུག་དུས་གླེགས་བམ་འདི་རྣམས་ཐོན། གང་ལྟར་ང་དབུས་ཟ་མཁའ་འགྲོ་ཡིན་པས་
གསུང་འདི་རྣམས་ངས་སྤྲུལ་སྐུ་རིན་པོ་ཆེ་ཁྱེད་ལ་གཏད་པ་ཡིན། ང་ནི་རང་རེ་གཉིས་
ཀྱི་བརྡ་ལུང་དུ། །
གྲངས་རེ་ལྔ་ལ་སྟག་མོ་དབྱིངས་སུ་གཟིམས།།
ཞེས་པ་ལྟར་འཇིག་རྟེན་འདི་ནས་འདུག་ཐབས་མེད་པ་ཙམ་ལ་ཐུག་འདུག །
ཁྱེད་འོ་བརྒྱལ་ཆེ་ཡང་སྐུ་ཚེ་ཡུན་དུ་བརྟན་ཏེ་གཏེར་གཉིས ( རང་གཉེར་དང་ཨ་པང་གཏེར་
ཆེན་གྱི་གསུང ）ཀྱི་བསྟན་པ་སྐྱོང་རྒྱུ་དང་། བསྟན་འགྲོའི་དོན་ཆེན་བསྒྲུབ་དགོས། ཁྱད་
པར་དུ་ད་ལྟ་རྟེན་བཞེངས་འདི་རྣམས་བཟང་ཡང་རྗེས་མར་འདི་དག་བཤིག་མཁན་ཡང་
133



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུབཞི་པ་རྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
ཡོད་པས་དེ་དག་ངན་སོང་དུ་མི་འགྲོ་བའི་ཐབས་ལ་སྨོན་ལམ་བཟང་པོ་རེ་རྒྱག་དགོས།
གྲྭ་འཁོར་རྣམས་ཀྱིས་ཀྱང་ཕྱི་མར་ཕན་པའི་ཆོས་ཡང་དག་རེ་བསྒྲུབ་རྒྱུ་དང༌། སྤྲུལ་སྐུ་
རིན་པོ་ཆེར་ཞབས་ཞུ་ཡག་པོ་རེ་ཞུ་རྒྱུར་མ་འཇུག །རྒྱ་བོད་ཀྱི་སློབ་མ་རྣམས་ལ་ངས་
འདི་ལྟར་ཟེར་ཞུ་རོགས་ཀྱིས་དང་ང་ནི་དུས་འདི་ནས་བྱང་ཆུབ་སྙིང་པོའི་བར་དུ་སྤྲུལ་སྐུ་
རིན་པོ་ཆེ་དང་སྐད་ཅིག་ཙམ་ཡང་འབྲལ་བ་མེད་པར་ཨ་ཉོ་རིན་པོ་ཆེ ( ཨོ་རྒྱན་འཕྲིན་
ལས་གླིང་པ ）དང༌ བསྟན་སྲུང་ཆོས་སྐྱོང་རྣམས་དཔང་པོར་བཞག་ པ་ ཡིན། སློབ་མ་
རྣམས་ཀྱིས་ཀྱང་དུས་རྒྱུན་ང་རང་དྲན་རྒྱུར་མ་འཆུག་དང་ང་དང་སྐད་ཅིག་ཙམ་ལ་
འབྲལ་བ་མེད་གསུངས་ཏེ་བོད་ཟླ་གཉིས་པའི་ཚེས་བཅུ་གཉིས་ཉིན་ཀྱི་དུས་ཚོད་བཅུ་
གཉིས་དང་སྐར་མ་བཅུ་གཉིས་ཐོག་ཁང་ཁྱིམ་ཕྱི་ནང་ཀུན་ལ་འཇའ་འོད་ཀྱི་གུར་དང་དྲི་
བཟང་གི་ན་བུན་འཐུལ་བ་སོགས་ངོ་མཚར་བའི་སྐྱེས་དུ་མ་དང་བཅས་གཟུགས་སྐུའི་
དཀྱིལ་འཁོར་འོད་གསལ་ཆོས་སྐུའི་དབྱིངས་སུ་བསྡུས་སོ། །དེ་མ་ཐག་ཏུ་སྐྱབས་རྗེ་རྡོ་
གྲུབ་རིན་པོ་ཆེ་དང་ཆོས་རྗེ་ཡིད་བཞིན་ནོར་བུ་གཉིས་ཀྱིས་ཁ་པར་སྐུད་ལམ་བརྒྱུད་དེ་
ཐུགས་དམ་གསལ་འདེབས་ཞུས། ནམ་སྤྲུལ་རིན་པོ་ཆེས་བསྟན་པ་བུ་གཅིག་གི་རྒྱུད་
དང་ཐོལ་བྱུང་གི་ངོ་སྤྲོད་མང་པོ་གསུངས་ཏེ་ཐུགས་དམ་བཀྲོལ་ཚེ་སྤྱན་ཕབ་པ་དང་ཞལ་
མདངས་འགྱུར་པ་སོགས་དང་སྐུ་གདུང་ཞུགས་ལ་སྦྱངས་སྐབས་ཡང་ནམ་མཁའ་བར་
སྣང་ཐམས་ཅད་འཇའ་འོད་ཀྱིས་གང་བ་དང་བྱ་རྒྱལ་རྒོད་ཀྱི་ཐུལ་ཕྲན་བབ་པ་བཅས་
ངོ་མཚར་བའི་རྟགས་མང་དུ་བྱུང༌། དེ་ནས་གོང་གི་བླ་མ་རྣམ་གཉིས་ཀྱི་གཙོའི་ས་སྐྱ་
གོང་མ་རིན་པོ་ཆེ། བླ་མ་རིན་པོ་ཆེ་ རིག་འཛིན་ཉི་མ། བེ་རོ་མི་འགྱུར་ཡེ་ཤེས་རྡོ་རྗེ་
སོགས་རྒྱལ་ཕྱི་ནང་གི་བླ་སྤྲུལ་ཉིས་བརྒྱ་ལྷག་ལ་སྐུ་གསུང་ཐུགས་ཀྱི་རྟེན་འགངས་ཆེན་
དུ་མ་དང་གསེར་དངུལ་གཟི་མཆོང་། གཡུ་བྱུ་རུ། རས་འཕྲུག་དར་གོས། རྟ་ནོར་སྒོ་
སྲབ་རླངས་འཁོར་སོགས་ཚན་གྲངས་ཁྲི་འབུམ་དུ་མས་མཆོད་སྤྲིན་རྒྱས་སྤྲོས་སུ་ཕུལ་ཏེ་
134



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
འབྲེལ་ཐོག་སེམས་ཅན་ཡོངས་ལ་བསྔོ་སྨོན་སོགས་ཐུགས་ཀྱི་དགོངས་པ་ཡོངས་སུ་
རྫོགས་པར་བྱས། འདི་སྐོར་སྐྱབས་རྗེ་ནམ་སྤྲུལ་རིན་པོ་ཆེ་ཡང་བསྙུན་གཞི་ཤིན་ཏུ་ལྕི་
བས་གྲྭ་འཁོར་རྣམས་ལ་ད་ཁོང་ལ་ཐིམ་རིམ་རྣམས་ཤར་ཚར་སོང་གསུངས་པ་ཙམ་ལ་
ཐུག་དུས་གྲྭ་འཁོར་རྣམས་ཀྱིས་སྐུ་གསུང་ཐུགས་རྟེན་མང་པོ་ཕུལ་ཏེ་བཞུགས་ཞུས་
མཛད། ཁྱད་པར་དུ་རྡོ་གྲུབ་རིན་པོ་ཆེ་ཐུབ་བསྟན་འཕྲིན་ལས་དཔལ་བཟང་པོ་དང༌།
སྐྱབས་རྗེ་ཡིད་བཞིན་ནོར་བུ། ས་སྐྱ་གོང་མ་རིན་པོ་ཆེ་སོགས་ཀྱིས་བཀའ་ནན་ཕབ་སྟེ་
བཞུགས་ཞུས་ཕུལ་བས་རིམ་བཞིན་བསྙུན་ལས་གྲོལ། ཟླ་གསུམ་པའི་ཚེས་དྲུག་ཉིན་
བྱ་བྱིའུ་ཉ་སྤལ་སོགས་འབུམ་ཕྲག་བཞི་བརྒྱ་ལྷག་སྲོག་སླུ་བྱས། ཚེས་དགུའི་ཉིན་འབར་
ཁམས་སུ་བྱོན་ནས་བསྙེན་གནས་འབུམ་ཕྲག་ལྷག་གི་དགེ་བསྐུལ་བྱས། ཚེས་ཉེར་ལྔ་
ལ་འབར་ཁམས་གྲོང་བརྡལ་ནས་བྱ་བྱིའུ་ཆུ་གནས་སོགས་ གསོད་ལ་ཉེ་བའི་སྲོག་
ཆགས་གཅིག་ཀྱང་མ་ལུས་པར་སྲོག་སླུ་བྱས་ཏེ་ཚེ་ཐར་དུ་བཏང་། ཟླ་ལྔ་པའི་ཚེས་
བདུན་ལ་རང་དགོན་དུ་བྱོན། ཟླ་དྲུག་པའི་ནང་གུ་རུའི་སྦྱིན་བསྲེག་བྱེ་བ་ཕུལ། ཟླ་
བདུན་པའི་ཚེས་བཅུ་བཞི་ནས་སྒྲོལ་མའི་མཎྜལ་མཆོད་པ་འབུམ་ཕྲག་ཚོགས། ཟླ་དགུ་
པའི་ནང་དར་མདོར་རྡོ་རྗེ་བྲག་ཏུ་ཚོགས་ཀྱི་མཆོད་པ་དང་བླ་གྲྭ་ཡོངས་ལ་གདུགས་ཚོད་
དང་དངུལ་འགྱེད་བཏང་། ཚེས་བཅུ་གཉིས་ཉིན་ཕྱོགས་སོ་སོ་ནས་ཡོང་བའི་དད་ལྡན་
སློབ་མའི་ཚོགས་རྣམས་ལ་འབྲེལ་ཚད་དོན་ལྡན་གྱི་དབང་དང་འོད་དཔག་མེད་སོགས་
ཀྱི་དབང་བསྐུར་གནང༌། ཟླ་བཅུ་པའི་ནང་རྡོར་སེམས་གསང་བ་དྲི་མེད་ཀྱི་སྒྲུབ་གྲྭ་
གསར་འཛུགས་བྱས་ཏེ་སྒྲུབ་གྲྭ་བ་རེ་རེ་བཞིན་ཟླ་ཕོག་དམངས་སྒོར་སུམ་བརྒྱ་རེ་དང༌།
ལོ་རེ་བཞིན་མར་མེ་ཁྲི་སུམ་ཅུ་སོ་དྲུག །སྤོས་དང་ཡོན་ཆབ། ཚོགས་རྫས་དང་སྦྱིན་
བསྲེག །གནས་འདྲེན་སོགས་ཚགས་སུ་ཚུད་པ་མཛད། སྒྲུབ་གྲྭའི་ལྷ་ཁང་གི་རྨང་འདང་
135



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
ཚེ་གནས་འདིར་ཁ་དོག་ལྔ་ལྡན་གྱི་འཇའ་ཚོན་ངོ་མཚར་བ་ཞིག་ཤར་བ་དང་། ས་ཞག་
དཀར་སེར་དམར་ལྗང་དང་རང་བྱུང་གི་ཤེལ་རྡོ་ཟུར་དྲུག་རྙེད་པ་སོགས་ངོ་མཚར་བའི་
རྟགས་མང་པོ་བྱུང༌། ལྷ་ཁང་འདིར་རྟེན་གྱི་གཙོ་བོ་རྡོར་སེམས་ཡབ་ཡུམ་སོགས་སྐུ་
གསུང་ཐུགས་ཀྱི་རྟེན་དུ་མ་བཞེངས། དེ་དང་མཉམ་དུ་བཤད་གྲྭ་ཐོས་བསམ་ནོར་བུའི་
གླིང་གི་ལྷ་ཁང་བཞེངས་གྲུབ་སྟེ་བཤད་གྲྭའི་དབུ་བརྙེས། དེ་སྐབས་སྤྲུལ་བའི་གཏེར་
ཆེན་བདུད་འཇོམས་གླིང་བའི་གདུང་རིགས་དྲི་མ་མེད་པ་པཎ་ཆེན་བི་མ་མི་ཏྲའི་རྣམ་
སྤ༤རིགས་སྲས་རྟ་མགྲིན་དབང་རྒྱལ་བྱོན་ནས་གཏེར་ཆེན་དྲི་མེད་འོད་ཟེར་གྱི་ཡང་
སྲིད་དུ་བསྔགས་ཏེ་ཞབས་བརྟན་གསོལ་འདེབས་འདི་ལྟར་གསུངས།
ཨེ་མ་ཧོ། བསླུ་མེད་མཆོག་གསུམ་བསྟན་པའི་མངའ་བདག་མཆོག །
རིག་འཛིན་དྲི་མེད་ཆོས་ཀྱི་རྒྱལ་པོ་ལགས། །
སྐུ་ཚེ་ཞབས་པད་འགྲོ་བའི་དཔལ་མགོན་དུ། །
ཞབས་པད་ཡུན་བརྟན་རྒྱལ་བསྟན་དར་རྒྱས་ཤོག །
ཅེས་གསུངས་ཏེ་དབུགས་དབྱུང་དང་གཟེངས་བསྟོད་མང་པོ་མཛད། །ཟླ་བཅུ་པ་
ཕྱི་མའི་ཚེས་བཅུ་ནས་ཟླ་དྲུག་གི་སྐུ་མཚམས་ལ་བཞུགས། ཟླ་བཅུ་གཅིག་པའི་ཚེས་
བརྒྱད་ལ་ཟངས་གསེར་ལས་གྲུབ་པའི་རྡོ་རྗེ་ཕ་ལམ་སོགས་རིན་པོ་ཆེ་སྣ་ཚོགས་པའི་ཕྲ་
ཅན་གྱི་སྐུ་གདུང་མཆོད་རྟེན་མཐོ་ཚད་ན་མུའུ་གསུམ་དང་ཕྱེད་ཙམ་སྲིད་ན་དཀོན་པའི་
གཟུངས་བཞུགས་ཚད་ལྡན་དང་། མདུན་ན་གསེར་དངུལ་སྦྲགས་མའི་མཎྜལ་དང་ཚེ་
འབར། གཞན་ཡང་ལྷ་ཁང་འདིར་གསེར་ནག་གི་ཐུགས་རྗེ་ཆེན་པོ་དང་། སངས་རྒྱས་
སྨན་བླ་ལི་མ་སོགས་སྐུ་གསུང་ཐུགས་རྟེན་མང་པོ་བཞེངས།
ཆུ་ལུག་ལོའི་ཟླ་གཉིས་པའི་ཚེས་བཅུ་གཉིས་ལ་མཁའ་འགྲོ་རིན་པོ་ཆེའི་འདས་མཆོད་
ལ་བླ་སེར་བརྒྱ་ལྷག་གིས་ཞི་ཁྲོ་གསུངས། དེ་དང་མཉམ་དུ་བླ་རུང་དང་ཙོང་ཤར།
136



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ་
ཤུགས་
འབྱུང་དགོན་སོགས་ལ་གདུགས་ཚོད་དང་དངུལ་འགྱེད་བཏང་། སྔ་གཞུག་ཏུ་ཚོགས་
དུང་ཕྱུར་ལྷག་དང་། དགེ་འདུན་པ་ཁྲི་དྲུག་ལྷག་ལ་གདུགས་ཚོད་དང་དངུལ་འགྱེད་བཏང་།
རབ་རྒྱན་ལྕགས་འབྲུག་ལོ་ཚུན་ལ་ལོ་ལྟར་བླ་རུང་ཆོས་སྒར་ལ་གདུགས་ཚོད་
དང་དངུལ་འགྱེད་བཏང་། གཞན་ཡང་མཁའ་འགྲོ་རིན་པོ་ཆེའི་རྗེས་དྲན་དགོངས་རྫོཊ་
སྐབས་ཐོལ་བྱུང་གིས་སྐྱོ་བའི་ཚིག་འདི་ལྟར་གསུངས། །
ཀྱེ་ཀྱེ། དུས་གསུམ་རྒྱལ་དང་རྒྱལ་སྲས་ཐམས་ཅད་ཀྱི།།
ངོ་བོ་གཅིག་བསྡུས་ཨོ་རྒྱན་རྡོ་རྗེ་འཆང་།།
རྡུལ་སྙེད་མཁའ་འགྲོའི་ཚོགས་རྗེ་མཚོ་རྒྱལ་མ།།
རྩ་གསུམ་དཔའ་བོ་མཁའ་འགྲོ་ཆོས་སྐྱོང་ཚོགས།།
ཐུགས་དམ་མ་གཡེལ་ཐུགས་བརྩེས་མྱུར་དུ་དགོངས།།
ཀྱེ་མ་སྐྱེ་མང་ལས་སྨོན་རྟེན་འབྲེལ་དང་།།
ཨོ་རྒྱན་ཡབ་ཡུམ་ནམ་སྙིང་ཤེལ་དཀར་མཚོའི།།
ཐུགས་བསྐྱེད་སྨོན་ལམ་དམ་བཅའ་མཐུ་བཙན་པས།།
མ་བསྒྲིགས་རང་འགྲིགས་རྟེན་འབྲེལ་དུས་སུ་བབས།།
མཚོ་རྒྱལ་མི་མོའི་ཟོལ་འཆང་གཏན་གྱི་གྲོགས།།
སྔགས་སྐྱེས་མཚན་ལྡན་ཏཱ་རེ་མཁའ་འགྲོ་དང་།།
བདེ་སྟོང་ཐབས་ཤེས་ཟུང་འཇུག་གྲོགས་བགྱིས་ནས།།
བགྲང་བྱ་བཅུ་ཕྲག་གཉིས་དང་ལྔ་ཡི་ནང་།།
བསྟན་དང་འགྲོ་བའི་དོན་ཆེན་སྙིང་ལ་བཅགས།།
ཟབ་གཏེར་ནོར་བུའི་དབྱིག་མཆོག་རིས་སུ་ཕབ།།
137



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
མཛད་པ་ཕྲིན་ལས་མཛམ་གླིང་ཐ་གྲུར་ཁྱབ།།
ལུགས་གཉིས་བདེ་སྐྱིད་དཔལ་ལ་ལོངས་སྤྱོད་ཚེ།།
སྙིགས་དུས་འགྲོ་བའི་བསོད་ནམས་དམན་པ་དང་།།
སྨོན་ལོག་ཡིད་སྲུབ་ཀླ་ཀློའི་བྱད་ཁ་དང་།།
བདག་ཅག་བསོད་ནམས་སྐལ་བ་ཞན་རྐྱེན་གྱིས།།
གཟུགས་སྐུ་མི་མངོན་ཆོས་ཀྱི་དབྱིངས་སུ་གཤེགས།།
འདུས་བྱས་འཁོར་བའི་རང་མཚང་འདི་ལྟར་རྡོལ།།
ཡུལ་རྐྱེན་གང་ལ་བསམ་ཀྱང་སྐྱོ་བ་འཕེལ།། །
འཕྲལ་ཡུན་ཅི་ལ་བསམ་ཡང་སྡུག་བསྔལ་གཞི།།
གཏན་གྲོགས་ཡིད་བཞིན་ནོར་བུ་ཞིང་དུ་གཤེགས།།
ནམ་སྤྲུལ་ནད་པ་རྒན་བུ་ཤུལ་དུ་ལུས།།
གཟིམས་ཆུང་བདེ་ཆེན་རིག་འཛིན་དགའ་ཚལ་དུ།།
མྱ་ངན་མཐའ་དེད་སེམས་ལ་སངས་དུས་མེད།།
ཐུགས་བརྩེ་བྱམས་པས་སྐྱོང་ལོང་མ་བྱུང་བར།།
གློ་བུར་ཆོས་ཉིད་ཞི་བའི་དབྱིངས་སུ་གཟིམས།།
འོད་གསལ་རྟ་བདུན་ཉི་མའི་དཀྱིལ་འཁོར་དེ།།
ཤར་ནས་བྱུང་ཡང་མི་སྡོད་ནུབ་རིར་བསྙེགས།།
འདི་ཡང་མི་རྟག་སྟོན་པའི་སློབ་དཔོན་འདྲ།།
དབྱར་གསུམ་སྤང་ལ་རྩི་བཅུད་མེ་ཏོག་རྒྱས།།
སྟོན་གསུམ་སད་སེར་བ་མོས་གློ་བུར་བཅོམ།།
འདི་ཡང་མི་རྟག་སྟོན་པའི་སློབ་དཔོན་འདྲ།།
138



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
འཁོར་སློབ་འདུས་སྡེ་ཚོང་དུས་མགྲོན་པོ་འདྲ།།
ན་ལོ་ཡོད་ཀྱང་ད་ལོར་སོ་སོར་འབྲལ།། །
འདི་ཡང་མི་རྟག་སྟོན་པའི་སློབ་དཔོན་འདྲ།།
ཟག་བཅས་སྒྱུ་ལུས་ནམ་མཁའི་འཇའ་ཚོན་འདྲ།།
དུས་ལ་བབས་ཚེ་བེམ་རིག་སོ་སོར་འབྲལ།།
འདི་ཡང་མི་རྟག་སྟོན་པའི་སློབ་དཔོན་འདྲ།།
ལྗོན་ཤིང་མེ་ཏོག་ལོ་འབྲས་རྒྱས་ཤིང་བཞད།།
ཁུ་བྱུག་གཡུ་འབྲུག་གསུངས་དབྱངས་སྙན་ལྡིར་ཐོས།།
ཉི་ཟླའི་འོད་ཟེར་མཁའ་ལ་འཕྲོས་པའི་ཚེ།།
གཏན་གྲོགས་གསང་གསུམ་བྱམས་བརྩེ་རྗེས་སུ་དྲན།།
མཚོ་རྒྱལ་དངོས་སྣང་གཏན་གྲོགས་ཞི་བར་གཤེགས།།
ཚུལ་འདི་རྨི་ལམ་ཡིན་ནམ་མངོན་སུམ་ཅི།།
མྱ་ངན་སྐྱོ་བའི་མུན་པ་གཏིང་ནས་འཐིབ།།
གསལ་བྱེད་མཆི་མའི་ཆར་རྒྱུན་དྲག་ཏུ་བབས།།
གདུང་ཡུས་འོ་དོད་སྨྲེ་ངག་ལྷང་ལྷང་ཤོར།།
རྐྱེན་མ་ཐེག་པའི་རང་མཚང་རང་སར་རྡོལ།།
ཅི་བྱེད་མེད་པར་དྲན་པ་ཉམ་ཙམ་གྱུར།།
དེ་ཚེ་མཐིང་གསལ་ལྷ་ལམ་ཡངས་པ་རུ།།
མདངས་ལྡན་འོད་ལྔའི་འཇའ་ཟེར་གུར་ཁྱིམ་དབུས།།
ཡིད་འཕྲོག་སྒྲ་སྙན་རོལ་མོའི་སྒྲ་དང་བཅས།།
139



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཞིང་སྔགས་ལྷན་སྐྱེས་མཁའ་འགྲོའི་ཚོགས་དབུས་སུ།།
བདེ་སྟོང་ཡེ་ཤེས་སྟེར་བའི་མཛའ་ན་མོ།།
གཏན་གྲོགས་ཡིད་བཞིན་ནོར་བུ་རིན་པོ་ཆེ།།
དགྱེས་ཆགས་བཞད་ཅིང་དགའ་བའི་ཟུར་མིག་གཡོ།།
མཉེན་ལྕུག་འཁྲིལ་ལྡེམ་མཛེས་པའི་གར་བསྒྱུར་ཏེ།།
གསུང་སྙན་དགྱེས་པའི་བཀའ་མཆིད་འདི་ལྟར་གནང་།།
ཀྱེ་ཧོ་བཀའ་དྲིན་འཁོར་མེད་བླ་མ་རྗེ།།
ཚེ་རབས་གཏན་གྱི་གྲོགས་གཅིག་རིན་པོ་ཆེ།།
སྐྱབས་རྗེ་མཆོག་སྤྲུལ་ཡིད་བཞིན་ནོར་བུ་ལགས།།
ང་ནི་ཁྱེད་དང་སྐད་ཅིག་འབྲལ་མི་ཕོད།།
ཞེན་ཆགས་བྱམས་བརྩེ་གདུང་སེམས་བཟློག་མེད་ཀྱང༌།།
མི་རྟག་སྒྱུ་མའི་ཆོས་ཀྱི་ངང་ཚུལ་ལགས།།
བསམ་བཞིན་སོང་བ་མིན་ནོ་བཀའ་དྲིན་ཅན།།
སྔོན་ལས་དུས་སུ་བབ་ཚེ་ཅི་བྱེད་བྲལ།།
བྱམས་པས་མ་བསྐྱང་མིན་ནོ་སེམས་ཀྱི་རྟེན།།
སྐད་ཅིག་འབྲལ་བ་མེད་དོ་གཏན་གྱི་གྲོགས།།
ཐུགས་ངལ་སྐྱོ་བ་མ་མཛད་རིན་པོ་ཆེ།།
སྣང་བའི་ཆོས་ཀུན་སྒྱུ་མའི་རྩལ་སྦྱོང་མཛོད།།
རྟག་བརྟན་ཡོངས་གྲུབ་རིག་པའི་རྡོ་རྗེ་འདི།།
ཏཱ་རེ་ང་ཡི་ཐུགས་དང་གཉིས་སུ་མེད།།
ད་ལྟ་ནང་གསལ་ཆོས་སྐུའི་ཞིང་དུ་བཞུགས།།
140



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
སྐུ་ཡི་བཀོད་པ་ཡེ་ཤེས་འཁོར་ལོར་རྫོགས།།
འགགས་མེད་རང་གསལ་ཡེ་ཤེས་རོལ་བ་འདི།།
བདེ་བསྐྱེད་མཁའ་འགྲོ་ང་དང་གཉིས་སུ་མེད།།
ད་ལྟ་མི་གནས་འོག་མིན་གནས་སུ་བཞུགས།།
སྐུ་ཡི་བཀོད་པ་ལོངས་སྐུའི་ཞིང་དུ་བཞུགས།།
ཀུན་རིག་ཀུན་ཁྱབ་ཡེ་ཤེས་རང་རྩལ་ངང༌།།
གཏན་གྲོགས་སྔགས་སྐྱེས་ང་དང་ཐ་དད་བྲལ།།
ད་ལྟ་གང་འདུལ་མོས་ངོར་ཕྱག་རྒྱའི་གར།།
ཆུ་ཟླ་ཇི་བཞིན་བསྟན་འགྲོའི་དཔལ་དུ་ཤར།།
སྐུ་ཡི་བཀོད་པ་འགྲོ་དྲུག་ཡོངས་ལ་ཁྱབ།།
ཀུན་རྫོབ་སྣང་བའི་ཚུལ་དུ་བྲལ་ན་ཡང་།།
ངེས་པའི་དོན་ལ་ཡེ་ནས་འབྲལ་མེད་གནས།།
ཁྱེད་ཐུགས་མི་ཤིགས་གཉུག་མའི་གཞལ་ཡས་ནས།།
ང་ནི་གང་དུ་མ་སོང་གར་མི་འགྲོ།།
བདེ་ཆེན་འགྱུར་མེད་ཡེ་ནས་ཆོས་སྐུའི་ངང་།།
སྣང་གྲགས་ཡེ་ཤེས་མཁའ་འགྲོའི་སྐུ་རུ་སྒོམས།།
སྒྲ་གྲགས་བདེ་ཆེན་མཁའ་འགྲོའི་སྔགས་སུ་ཟློས།།
དྲན་རྟོག་གང་ཤར་ཆོས་ཉིད་གཅིག་གི་ངང་།།
གཉིས་མེད་ཡེ་ཤེས་ཆེན་པོར་ལྷུན་གྱིས་གྲུབ།།
མ་བཅོས་རང་བབས་ཟང་ཐལ་རྗེན་པའི་ངང་།།
141



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཞོག་དང་བདེ་སྟོང་ཐབས་ཤེས་ཟུང་དུ་འཇུག།
ཨ་ལ་ལ་ཧོ་རིག་པ་རང་གི་གཤིས།།
ཨེ་མ་ཧོ་ཡ་དཔལ་ལྡན་བླ་མའི་དྲིན།།
མཉམ་ཉིད་ཡེ་ཤེས་ངང་དུ་བདེ་བར་བཞུགས།།
གུ་ཡངས་རྒྱ་ཡན་ངང་དུ་བདེ་བར་བཞུགས།།
རྩོལ་མེད་རང་བབས་ངང་དུ་ལྷོད་པོར་བཞུགས།།
བྱང་ཆུབ་བར་དུ་སྐད་ཅིག་འབྲལ་མེད་ངང༌།།
ཇི་སྲིད་འཁོར་བའི་ལས་སྣང་མ་ཟད་བར།།
དེ་སྲིད་བདག་ཟུང་ཐབས་ཤེས་འབྲལ་མེད་ངང་།
བསྟན་འགྲོའི་དོན་ཀུན་འབད་མེད་ལྷུན་གྲུབ་ནས།།
ཁམས་གསུམ་འཁོར་བ་སྟོང་ཚེ་བཞེད་དོན་འགྲུབ།།
སྣང་སྲིད་འཁོར་འདས་ཡེ་ནས་སངས་རྒྱས་པའི།།
མ་དག་གཉིས་འཛིན་མུན་པ་རང་ངོར་སངས།།
སྲིད་ཞི་དག་མཉམ་ཆེན་པོར་ཨ་ལ་ལ།།
གཅེས་གཅེས་ང་ཁྱོད་གཉིས་མེད་རོ་གཅིག་གོ།།
ཞེས་གསུངས་ཞལ་དང་དབུ་གཏུག་ཐུགས་བརྩེའི་ངང་།།
འོད་ཞུ་འོད་དམར་ཐིག་ལེའི་གོང་བུ་རུ།
གྱུར་ཏེ་བདག་གི་སྙིང་གར་ཐིམ་པ་ཡིས།།
བློ་བྲལ་ཀ་དག་ཟང་ཐལ་རིག་པའི་ངང་།།
སྨྲ་བསམ་བརྗོད་བྲལ་ཡེ་ཤེས་རྗེན་པར་ཤར།།
དེ་ལྟར་དར་ཅིག་སྣང་བའི་ཤར་ཆ་ཡང་།།
142



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
སྐྱོ་བའི་སེམས་ཀྱི་ལོ་མ་ཁ་ནས་ཤོར། །
བྲིས་ན་འཕྲལ་ཡུན་དགོས་དོན་མི་འདུག་ཀྱང་།།
གྲོགས་མཆོག་ཐུགས་དམ་བསྐུལ་བའི་རྟེན་འབྲེལ་དུ།།
སྔགས་རྒན་འཆོལ་སྤྱོད་ནམ་སྤྲུལ་འཇིགས་མེད་པས།།
བྲིས་འདི་ཐོས་ཚད་མཁའ་འགྲོས་རྗེས་བཟུང་སྟེ།།
འགྲོ་ཀུན་གདོད་མའི་གཞི་དབྱིངས་གྲོལ་བར་སྨོན།།
ཞེས་སོགས་གསུངས། །ཟླ་གསུམ་པའི་ནང་གུ་རུའི་སྦྱིན་བསྲེག་བྱེ་བ་ཕུལ། ཟླ་
བཞི་བའི་ནང་ཆོས་སྐྱོང་བསྐང་གསོལ་བྱེ་བ་དང་ཟབ་ལམ་ཆོས་དྲུག་གི་ཆོས་ཚོགས་འཚོགས།
རྡོར་སེམས་གསང་བ་དྲི་མེད་ཀྱི་དབང་བསྐུར་གནང་། དེའི་སྐབས་རྒྱལ་ཁབ་བདུན་དང་
ཞིང་ཆེན་ཉེར་དགུ་ལས་འདུས་པའི་སློབ་མ་རྣམས་ཀྱི་སྐུ་གསུང་ཐུགས་ཀྱི་རྟེན་སོགས་བཀྲ་ཤིས་
པའི་རྫས་དུ་མ་ཕུལ་ཏེ་སྐུ་ཚེ་བསྐལ་བ་རྒྱ་མཚོར་སྨིན་གྲོལ་ཆོས་ཀྱི་འཁོར་ལོ་བར་མེད་
དུ་བསྐོར་བར་བསྐུལ། ཟླ་ལྔ་བའི་ནང་དམ་ཚིག་རྡོ་རྗེའི་བསྒོམ་བཟླས་དུང་ཕྱུར་བརྒྱ་
དང་བཅུ་དྲུག་གི་ཡོན་སྦྱར། ཟླ་དྲུག་པའི་ཚེས་བཅུར་ཉིད་ཀྱི་འཁྲུངས་སྐར་ལ་བབས་པས་
སྲོག་བསླུ་འབུམ་ཕྲག་བརྒྱ་ལྷག་བྱས་པ་མ་ཟད་རྒྱ་བོད་ཀྱི་སློབ་མ་བརྒྱ་དང་བཅུ་གསུམ་གྱིས་
ཚེ་དང་སྒྲུབ་པ་མཉམ་པར་མཛད་པ་ཁས་བླངས། ཟླ་བདུན་པ་རུ་དྲི་མེད་བཤགས་རྒྱུད་
འབྲིང་བ་འབུམ་ཕྲག་བརྒྱའི་ཡོན་སྦྱར། ཟླ་བརྒྱད་པ་དང་དགུ་པའི་ནང་ཡ་ཆེན་ཨོ་རྒྱན་
བསམ་གཏན་ཆོས་གླིང་དང་རྡོ་བྲག་དགོན། དྷི་ཕུ་དགོན་སོགས་ལ་དངུལ་འགྱེད་དང་
གདུགས་ཚོད་ཕུལ། ཚོགས་འབུམ་ལྔ་བཅུ་ལྷག་གྲུབ་པར་བྱས། ཟླ་བཅུ་པའི་ཚེས་བཅུར་
ཟླ་དྲུག་གི་མཚམས་ལ་བཞུགས། །
ཤིང་སྤྲེལ་ལོའི་ཟླ་བ་དང་པོའི་ཚེས་ལྔར་གར་དབང་ལྷ་དགུར་བྱོན། ཚེས་བཅུར་
143



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
དབང་མདའ་སོགས་ དགོན་ སྡེ་ ལགས་སྐུ་གསུང་ཐུགས་ཀྱི་རྟེན་སོགས་མཎྜལ་རྒྱ་ཆེན་
བཅས་ཞབས་པད་ཡུན་བརྟན་དང་ཆོས་ཀྱི་འཁོར་ལོ་བསྐོར་བར་བསྐུལ། ཚེས་ཉེར་
གཉིས་ཉིན་ལ་སེར་སྐྱ་མཆོག་དམན་ཡོངས་ཀྱིས་བསུ་བ་རྒྱ་ཆེན་བཅས་ཤུགས་འབྱུང་
དགོན་དུ་བྱོན་ནས། དགའ་སྟོན་ཚོགས་ཀྱི་འཁོར་ལོ་དང་གདུགས་ཚོད་དངུལ འགྱེད་
བཏང་། འདི་ཡི་དུས་སུ་ངོ་མཚར་བ་ཞིག་གླེང་རྒྱུ་ལ་ཚེས་ཉེར་བརྒྱད་ཉིན་ཞི་ཁྲོ་འཕྲད་
ཚད་ རང་གྲོལ་གྱི་དབང་གསུངས་སྐབས་ཤུགས་འབྱུང་དགོན་པའི་ཤིང་བཟོ་ཐང་ ཞོའུ་
ཟེར་བ་དེ་དབང་གྲལ་ན་ཡོད་པས་ཁོས་སྤྲུལ་སྐུ་རིན་པོ་ཆེས་རིགས་དྲུག་གི་ཕྱག་མཚན་
རྣམས་ཀྱི་སྐུ་ཙཀ་གིས་དབང་བསྐུར་བྱས་ཚེ་ངན་སོང་གནས་གསུམ་སོགས་འགྲོ་བ་
རིགས་དྲུག་གི་གནས་རྣམས་གློག་བརྙན་དུ་ཤར་བ་ལྟར་མཐོང་བས་རྗེས་མ་ཁོང་ལ་དེ་
དག་གི་ཆགས་ཚུལ་རྣམས་གསལ་པོ་བཤད་རྒྱུ་ཡོད་པར་ གྲགས། ཚེས་སུམ་ཅུ་ནས་
བླ་གྲྭ་རྣམས་ལ་རྡོར་སེམས་ཀྱི་དབང་དང་སེར་སྐྱ་མཆོག་དམན་ཡོངས་ལ་སངས་
རྒྱས་སྟོང་དབང་གནང་། ཟླ་གཉིས་པའི་ཚེས་གསུམ་ལ་ཤུགས་འབྱུང་དགོན་པས་
ཞབས་བརྟན་མངའ་དབུར་ཕུལ། སློབ་ཚོགས་ཡོངས་ཀྱིས་བསྐུལ་མ་གནང་སྟེ་ཤུགས་
འབྱུང་གི་གནས་སྒོ་འབྱེད་དགོས་པར་ཞུས་ཚེ་ཁྱེད་རྣམས་རྒྱབ་རིའི་ངོར་བལྟ་རུ་སོང་དང་
སྔོན་མེད་ཀྱི་ཡིགའབྲུ་དང་ཕྱག་མཚན་སོགས་ཡོད་གསུངས་པ་བཞིན་ ཕྱིན་པས་ཡིག་
འབྲུ་དང་ལྷ་སྐུ་སོགས་སྔར་མེད་ཀྱི་རང་བྱུང་མང་པོ་བྱུང་། ཚེས་བདུན་ལ་སེར་སྐྱ་མཆོག་
དམན་ཡོངས་ཀྱིས་བསུ་བ་རྒྱ་ཆེན་པོ་བྱས་ཏེ་རང་དགོན་དུ་ཞབས་སོར་བསྐྱོད་ནས་
དགའ་སྟོན་ཚོགས་ཀྱིས་མཆོད་པ་ཕུལ། ཚེས་བཅུ་གཉིས་ཉིན་མཁའ་འགྲོ་
རིན་པོ་ཆེ་མཆོག་གི་འདས་མཆོད་བླ་གྲྭ་ཉིས་བརྒྱ་དྲུག་ཅུ་ལྷག་གིས་འཚོགས། ཚེས་
ཉེར་བརྒྱད་ཉིན་དཔལ་སྤྲུལ་སྲས་མོ་མཚོ་རྒྱལ་རྣམ་སྤྲུལ་ཀུན་བཟང་དབང་མོ་བྱོན་པར་
ཉིད་ཀྱི་ཟབ་གཏེར་ཨོ་རྒྱན་ཐུགས་ཐིག་གི་དབང་གནང་། སྲས་མོ་མཆོག་གིས་ཟབ་
144



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཆོས་གསར་ཕབ་དང་ཞབས་བརྟན་བཞུགས་ཞུས་ཀྱི་བསྐུལ་མ་གནང་། ཟླ་གསུམ་
པའི་ཚེས་བཅུ་བདུན་ཉིན་ནང་ཐུགས་ཀྱི་སྲས་པོ་བྱ་བཏང་རྣལ་འབྱོར་ཆེན་པོ་འཕྲིན་པོ་
དང་ཐུབ་རྒྱམ་རྣམ་པ་གཉིས་གསེར་གྱི་འབྲོང་རི་སྨུག་པོའི་དབུ་རྩེར་མངག་སྟེ་རླུང་རྟ་
བསྒྲོན་སྐབས་ནམ་མཁར་ཁ་དོག་ལྔ་ལྡན་གྱི་འཇའ་ཚོན་ཟླུམ་མོ་ཤར་བ་དང་ཡེ་ཤེས་
དབྱིངས་ཀྱི་མཁའ་འགྲོ་མ་རྣམས་བྱ་རྒྱལ་རྒོད་ཀྱི་རྣམ་པར་བྱོན་པ་དང༌། ཡུལ་གླིང་དང་
ཞིང་ཁམས་ཀྱི་རྣམ་པས་ནམ་མཁའ་གང་བ་སོགས་ངོ་མཚར་པའི་རྟགས་མང་པོ་བྱུང་།
ཟླ་བཞི་པའི་ཚེས་བཅུའི་ཉིན་ཡུམ་མཆོག་སྙེ་མ་དཀར་མོས་ལུང་བསྟན་པ་བཞིན་ཉིད་
ཡབ་ཡུམ་གྱི་འབྲེལ་ཐོག་སེམས་ཅན་ཡོངས་ཀྱི་གཙོའི་མཁའ་ཁྱབ་སེམས་ཅན་ཐམས་
ཅད་ཀྱི་སྒྲིབ་པ་སྦྱངས་པའི་ཆེད་དུ་ཉམས་ཆགས་བསྐང་བའི་མཆོད་རྟེན་སྐུ་གསུང་
ཐུགས་ ཀྱི་རྟེན་མང་པོས་བྱུར་བུར་གཏམས་པའི་རྟེན་བྱིན་རླབས་ཅན་དེ་བཞེངས་
གྲུབ་བྱུང་། ཚེས་བཅུ་དགུ་ནས་ས་ག་ཟླ་བའི་ཆོས་ཚོགས་འཚོགས། ཚེས་ཉེར་གཉིས་ལ་
ལས་ལྡན་བུ་སློབ་ཡོངས་ཀྱིས་སྐུ་གསུང་ཐུགས་ཀྱི་རྟེན་སོགས་བཀྲ་ཤིས་པའི་རྫས་དུ་མ་
ཕུལ་ཏེ་ཆོས་ཀྱི་འཁོར་ལོ་བསྐོར་བར་བསྐུལ། ཆོས་ཚོགས་འདིའི་སྐབས་ལས་འཕྲོ་ལྡན་
པའི་སློབ་འབངས་བདུན་བརྒྱ་ལྷག་ལ་རིག་ངོ་སྤྲད། ཚེས་ཉེར་བཞི་ནས་ཚོགས་པ་
ཡོངས་ཀྱིས་ཞི་ཁྲོའི་སྒྲུབ་པ་གསུངས་ཏེ་དངུལ་འགྱེད་བཏང་། ཚེས་ཉེར་ལྔའི་ཉིན་
མཆོད་རྟེན་ལ་རབ་གནས་བྱས། ཟླ་བ་ལྔ་པའི་ཚེས་བཅུའི་ཉིན་གསེར་གྱི་འབྲོང་རི་སྨུག་
པོའི་མདུན་ནས་དཔོན་སློབ་ཡོངས་ཀྱིས་ཚོགས་ཀྱི་མཆོད་པ་རྒྱ་ཆེན་པོ་ཕུལ་བའི་སྐབས་
ཞིག་ལ་རྗེ་ཉིད་ཀྱི་གཉིད་དང་འོད་གསལ་འདྲེས་པའི་ཉམས་ཀྱི་སྣང་ཆར་མཁའ་འགྲོ་དཀར་
སེར་དམར་ལྗང་མཐིང་ག་དང་ལྔ་འཇའ་འོད་ཀྱི་གུར་ཁྱིམ་ཀློང་དུ་རིགས་སྣ་ཚོགས་ཀྱི་རོལ་
མོ་དཀྲོལ་ཞིང་གར་སྟབས་བསྒྱུར་ཏེ་ཁོང་གི་མདུན་ཐད་དུ་སླེབས་ཤིང་།
145



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཨེ་ཐཾ་ཨ་ཡེ། ཀ་དག་སྤྲོས་དང་བྲལ་བ་ལ།།
གཉིས་འཛིན་རྟོག་པས་མ་བསླད་པར།།
བདེ་སྟོང་ཡེ་ཤེས་ཆེན་པོའི་ངང་།།
བདེ་བར་འདིར་སླེབས་ངོ་མཚར་ཆེ།།
ཞེས་མགྲིན་གཅིག་ཏུ་སྨྲས་ཚེ། རི་སྨུག་པོ་ཙིཏྟ་འདྲ་བའི་རྩར་ཁང་བཟང་ཐོག་
བརྩེགས་གསུམ་པ་ཞིག་ཡོད་པའི་རྩེར་དུང་སྒྲ་སྙན་པོ་ཁུག་གསུམ་དང་ཆོས་རྔ་ཞིག་གི་
སྒྲ་ཐོས་པའི་མོད་ལ་མཁའ་འགྲོ་དཀར་མོ་དར་དཀར་པོའི་ལྭ་བ་གྱོན་པ་ཞིག་བྱུང་ནས།
ཨེ། གྲོགས་ཁྱོད་དེ་རིང་ཡེ་ཤེས་མཁའ་འགྲོ་བདེ་ཆེན་འོད་གསལ་ཆེན་པོའི་དགའ་སྟོན་
ལ་བྱོན་ནམ་ཞེས་སྨྲས་ཚེ། ཁོང་གིས་ཅི་ཟེར་མེད་པར་དལ་ཅིག་རང་གར་བཞུགས་ཚེ།
སྤྲེལ་དཀར་པོ་ཞིག་གིས་གར་སྟབས་བསྒྱུར་ནས།
ཨེ་ཨེ་ཨོ་རྒྱན་ནམ་མཁའ་གླིང་པ།།
ང་ནི་དཔལ་ལྡན་བྲག་ལྷ་མགོན་པོའི།།
ནུབ་ཀྱི་སྒོ་སྲུང་གཏུམ་དྲག་རོལ་པ།།
སྤྲེལ་དཀར་དབང་ཆེན་དགྱེས་པ་རྡོ་རྗེ།།
ཐུགས་ལ་མངའ་འམ་ནུབ་ཀྱི་ཕྱོགས་ནས།།
དབང་ཆེན་པད་མ་གསུང་གི་དལ་དུ།།
འབུམ་ཕྲག་མཁའ་འགྲོའི་ཚོགས་ཀྱི་རྗེ་མོ།།
རྒྱལ་ཡུམ་བཛྲ་ཝཱ་ར་ཧཱི་དང་།། །
དབྱེར་མེད་ཉིད་ཀྱི་གཏན་གྲོགས་མཆོག་གི།
ཟབ་མོ་གཏེར་གྱི་སྐལ་བ་ལགས་པའི།
པད་མ་ར་གའི་སྒྲོམ་བུ་གཅིག་དང་།།
146



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
རྒྱལ་དབང་པད་མའི་ཕྱག་སོན་རྡོར་དྲིལ།།
མཐིང་ཤོག་གསེར་བྲིས་བརྡ་ཡིག་འབྲུ་ལྔ།།
ལེན་པའི་དུས་སུ་བབ་པ་མཁྱེན་ནམ།།
ཞེས་ཟེར་ཚེ་ཁོང་གིས་ང་ལ་ལྕགས་འབྲུག་ལོ་ཚུན་ལ་གཏེར་ཕྲན་བུ་ཙམ་གྱི་སྣང་
བ་ཡང་ཤར་རྒྱུ་མེད་པས་ད་དཀའ་ཙམ་ཡིན་ནམ་སྨྲས་ཚེ། གསེར་གྱི་སྦྲང་མ་ཞིག་གཡས་
གཡོན་དུ་འཕུར་ལྡིང་བྱེད་བཞིན་འདི་སྐད་ཟེར། །
ཀྱེ་ཀྱེ། ཚེ་རབས་ལས་ཀྱི་བླ་མ། །
གཏན་གྲོགས་མཆོག་སྤྲུལ་ཡིད་བཞིན་ནོར་བུ།།
ང་ངོ་ཤེས་སམ་ང་ནི་ཁྱེད་ཀྱི། །
གཏན་གྲོགས་སྔགས་སྐྱེས་ཏཱ་རེ་དེ་ཝཱི།
འུ་ཅག་རྒྱ་རོང་བྲག་ལྷ་མགོན་པོར།།
གནས་འབྲེལ་ཟབ་མོའི་ཚོགས་མཆོད་ཕུལ་དང་།།
སྒྲུབ་པ་ཉམས་ལེན་བྱེད་སར་བྱོན་ནས།།
སྐྱེ་སྔོན་བདེ་ཆེན་བདེ་བའི་རྡོ་རྗེའི།།
གཏེར་སྐལ་ལེན་པའི་དུས་སུ་བབ་ངེས།།
སྙིགས་འགྲོའི་སེམས་ཅན་བསོད་ནམས་དམན་དབང་།།
ཉམས་དང་འཚེ་བའི་རྐྱེན་སྣང་བྱུང་ཡང་།།
མ་ཞུམ་སྙིང་སྟོབས་གོ་ཆ་བསྒོས་ལ།།
རིན་ཆེན་བྲག་རིར་གསེར་ཉའི་དབྱིབས་ཀྱི།།
སྤྱན་དཀྱིལ་དུང་དཀར་དབྱིབས་ཀྱི་དབུས་ན།།
147



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
བི་ཡིག་དམར་པོའི་ཡིག་འབྲུ་འདུག་པའི།།
དེ་ལ་དར་ཚོན་སྣ་ལྔས་བསྟོད་དང་།།
འཕྲད་གཏེར་རྟེན་འབྲེལ་ལེགས་པར་རྙེད་ངེས།།
འདི་ནས་བཞི་མཚམས་ཡིད་སྲུབ་ཉེ་ཞོ། །
བྱུང་ཡང་མ་ཞུམ་ལྟ་བས་ས་ཟུངས། །
ཐུབ་བསྟན་སྔགས་ཀྱི་རྒྱལ་མཚན་བསྒྲེངས་པའི།།
སྐྱེས་བུ་ཁྱེད་ཀྱི་མཛད་པ་ལེགས་སོ། །
ང་ནི་འོད་གསལ་གཉུག་མའི་ཀློང་དུ། །
མི་འབྲལ་གདོད་མའི་དབྱིངས་སུ་རོ་གཅིག །
ཨ་ལ་ལ་ཧོ། ཞེས་གསུངས་ནས་འོད་ཀྱི་ཐིག་ལེ་ཞིག་ཏུ་གྱུར་ནས་ཁོང་གི་སྙིང་
གར་ཐིམ་སོང་ཚེ་གཉིད་ལས་སད་དོ། །ལུང་བསྟན་འདི་ལ་བརྟེན་ནས་དམ་ལྡན་སློབ་
འབངས་ཁག་གཅིག་གཏེར་སྒོ་འཚོལ་དུ་ཕྱིན་པས་བོ་ཡིག་དང་བཀྲ་ཤིས་རྟགས་བརྒྱད་
ལས་རིན་ཆེན་གསེར་ཉ་རང་འབྱོན་གྱི་གཏེར་སྒོ་རྙེད་པས་རྟེན་འབྲེལ་ཕུན་སུམ་ཚོགས་
ཏེ་ཨོ་རྒྱན་རིན་པོ་ཆེའི་སྒྲུབ་ཐབས་ཞིག་ཕབ་པ་རེ་ཞིག་གསང་རྒྱས་བཏབས། གཞན་
སྒྲོམ་བུ་ཞིག་གཏེར་དུ་བཞེས། ཚེས་ཉི་ཤུའི་ཉིན་རྡོ་གྲུབ་རིན་པོ་ཆེ་ཐུབ་བསྟན་འཕྲིན་
ལས་དཔལ་བཟང་གདན་འདྲེན་ཞུས་ཏེ་སྐུ་གསུང་ཐུགས་རྟེན་སོགས་ཚན་གྲངས་གཅིག་
སྟོང་དྲུག་བརྒྱ་ལྷག་ཕུལ། ཚེས་ཉེར་ལྔར་བླ་རུང་ཇོ་དགོན་པད་མ་མཁའ་འགྲོའི་འདུ་
གླིང་གི་ཚོགས་དཔོན་མཛད་ནས་ཚོགས་མཆོད་བྱེ་བ་ཉི་ཤུ་ལྷག་གསུངས། བཀའ་སློབ་
ཞལ་གསུངས་དང་གདུགས་ཚོད་དངུལ་འགྱེད་སོགས་གནང་། ཚེས་ཉེར་བརྒྱད་ཉིན་
གྲུབ་ཆེན་སྤྲུལ་སྐུ་བློས་དོན་དང་མཇལ་འཕྲད་གནང་སྟེ་ཕན་ཚུན་ཐུགས་ཡིད་གཅིག་འདྲེས་
ཀྱི་ངང་ནས་མཆོག་སྤྲུལ་བློས་དོན་རིན་པོ་ཆེས།
148



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
འཆི་མེད་མགོན་པོ་མཚོ་སྐྱེས་རྡོ་རྗེ་ཡི།།
སྒྱུ་འཕྲུལ་བྱེ་བའི་ནང་ན་པད་དཀར་ལྟར།། །
མངོན་འཕགས་འཇིགས་མེད་ཕུན་སུམ་ཚོགས་པའི་སྡེའི།།
ཐུགས་དམ་བསྐུལ་ལོ་ཐུགས་རྗེས་གཟིགས་སུ་གསོལ།།
རྒྱལ་བའི་དབང་པོ་པད་མ་ཀ་རའི་དྲུང༌།།
རིག་འཛིན་མཁའ་འགྲོ་བྱེ་བའི་ཚོགས་དབུས་སུ།།
བརྒྱུད་འཛིན་སྐྱོང་བའི་ཐུགས་བསྐྱེད་ལྷུར་བཞེས་བཞིན།།
བརྩེ་ཆེན་ཐུགས་ཀྱིས་ཞབས་པད་བརྟན་བཞུགས་གསོལ།།
བདག་ཅག་ལས་ཉོན་དྲག་པོས་གཞན་དབང་གིས།།
ཚུལ་མིན་ཐུགས་དང་འགལ་བའི་ལས་བགྱིས་ཀུན།།
ནད་ཀྱིས་བཏབ་པའི་བུ་ལ་མ་བཞིན་དུ།།
ལྷག་པར་བཟོད་པའི་ཐུགས་ཀྱིས་ཞབས་བརྟན་གསོལ།།
ཨོ་རྒྱན་ཆེན་པོ་མཆོག་གསུམ་བླ་མ་དང་།།
མཁའ་འགྲོ་བྱེ་བ་དམ་ཅན་རྒྱ་མཚོའི་མཐུས།། །
དཔལ་ལྡན་བླ་མའི་ཞབས་པད་བརྟན་པ་དང༌།།
མ་ལུས་བཞེད་དོན་ལྷུན་གྱིས་འགྲུབ་པར་ཤོག།
ཅེས་ཞབས་བརྟན་གསོལ་འདེབས་བཅས་སྐྱབས་རྗེ་རིན་པོ་ཆེའི་སྐུ་ཚེ་ཡུན་དུ་
བརྟན་དགོས་པའི་གསོལ་བ་བཏབས།སྐྱབས་རྗེ་ཉིད་ཀྱིས་ཀྱང་ཐུགས་བརྩེ་བ་ཆེན་པོས་
གྲུབ་དབང་མཆོག་སྤྲུལ་རིན་པོ་ཆེ་ངག་དབང་འཇིགས་མེད་བློ་བཟང་དོན་འགྲུབ་རྒྱ་
མཚོའི་གསང་ཡུམ་ཨར་བཟའ་པད་མ་ཡེ་ཤེས་ལ་གུ་རུའི་སྒྲུབ་ཐབས་ཞིག་ཟབ་གཏེར་
149



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐལའི་དགའ་སྟོན་གྱི་གླེགས་བམ།
ལས་ཞལ་བཤུས་ཏེ་གནང༌། ཟླ་དྲུག་པའི་ཚེས་གཅིག་ལ་རྒྱལ་ཀུན་མཁྱེན་པའི་རང་
གཟུགས་རྗེ་བཙུན་འཇམ་པའི་དབྱངས་སླར་ཡང་རྡོ་རྗེ་སློབ་དཔོན་གྱི་ཟོལ་ལ་ཕེབས་པ་
སྐྱབས་རྗེ་གཟན་དཀར་རིན་པོ་ཆེ་ཐུབ་བསྟན་ལུང་རྟོགས་སྨྲ་བའི་ཉི་མ་བྱོན་ནས་རྗེ་ཉིད་
ཀྱི་སྐུ་ཚེའི་བར་ཆད་བསལ་ཕྱིར་དུ། །
འཇིགས་མེད་སྤོབས་པའི་གཏེར་ལ་དབང་འབྱོར་ཞིང་། །
ཕུན་ཚོགས་སྡེ་བཞིའི་དཔལ་གྱིས་མངོན་མཐོ་བ། །
གྲུབ་བརྙེས་རིག་འཛིན་ཡོངས་ཀྱི་རྒྱལ་གྱུར་པའི། །
དཔལ་ལྡན་བླ་མའི་ཞབས་པད་བརྟན་གྱུར་ཅིག །
ཅེས་གསུངས་ཏེ་ཞབས་བརྟན་གསོལ་འདེབས་དང་ཐུགས་སྨོན་རྒྱ་ཆེན་མཛད། ཚེས་
གཉིས་ཉིན་འབྲོག་རི་བོ་དགེ་ལྡན་པའི་རིང་ལུགས་འཛིན་པ་ཆེན་པོ་ཨ་ལགས་སྒོ་རུ་ཚང་
ལ་རིག་པའི་རྩལ་དབང་བསྐུར་ཏེ། ཕྱོགས་སོ་སོ་ནས་འདུས་པ་རྒྱ་མཚོ་ལྟ་བུ་ལ་དཔལ་
དུས་ཀྱི་འཁོར་ལོའི་དབང་མོ་ཆེ་སྐུར་དགོས་པའི་བསྐུལ་མ་གནང་། ཚེས་བཅུར་སྐྱབས་
རྗེ་ཉིད་ཀྱི་འཁྲུངས་སྐར་ལ་ཚོགས་སྟོན་རྒྱ་ཆེན་ཕུལ་སྐབས་རྒྱ་བོད་ཀྱི་སློབ་མ་རྣམས་ཀྱིས་
ཆོས་ཀྱི་འཁོར་ལོ་བསྐོར་བར་བསྐུལ། ཚེས་ཉེར་ལྔར་གདན་ཞུས་ལྟར་གནས་མཆོག་
བཀྲ་ཤིས་སྒོ་མང་ལ་བྱོན་ནས་སེར་སྐྱ་མཆོག་དམན་སོགས་འདུས་པ་རྒྱ་མཚོ་ལྟ་བུ་ལ་ཁྲོམ་
དབང་དང་ཚོགས་སྟོན། བཀའ་སློབ་དང་དངུལ་འགྱེད་བཏང་། ཡུལ་གཞིའི་བདག་པོ་
རྣམས་ལ་གནས་བསང་དང་བུམ་གཏེར་སྦས། དགོན་དེ་ཉིད་ཀྱིས་སྐུ་གསུང་ཐུགས་རྟེན་
སོགས་ཚན་གྲངས་མང་པོ་ཕུལ་ཏེ་ཞབས་བརྟན་བཞུཊ་ཞུས་དང་ཆོས་ཀྱི་འཁོར་ལོ་བསྐོར་
བར་བསྐུལ། ཚེས་ཉེར་བརྒྱད་ལ་དཔལ་ཡུལ་དར་ཐང་དུ་བྱོན་ནས་བླ་སེར་རྣམས་ལ་ཆོས་
འབྲེལ་གསུངས། དགོན་དེས་ཡང་སྐུ་གསུང་ཐུགས་ཀྱི་རྟེན་སོགས་མཎྜལ་རྒྱ་ཆེན་ཕུལ་ཏེ་
ཆོས་བསྐུལ་ཞུས། ཚེས་སུམ་ཅུའི་ཉིན་མཚོ་སྔོན་གྱི་ཨ་བཟོད་སོགས་ཚོ་སྡེ་དུ་མས་
150



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ་
བསུ་བ་རྒྱ་ཆེན་བཅས་སྒྲུབ་པ་བཀའ་བརྒྱད་ཀྱི་གནས་བྱིས་མཚོའི་ཁར་དགའ་སྟོན་
ཚོགས་ཀྱི་འཁོར་ལོ་དང་མཚོ་བསང་མཚོ་གཏེར་བཅས་དང་། དགེ་འདུན་པར་དངུལ་
འགྱེད་དང་སེར་སྐྱ་ཡོངས་ལ་ཁྲོམ་དབང་གནང་། སེར་སྡེ་ཡོངས་ཀྱིས་སྐུ་གསུང་ཐུགས་
རྟེན་སོགས་ཚན་གྲངས་མང་པོ་ཕུལ་ཏེ་ཞབས་བརྟན་བཞུགས་ཞུས་དང་སྨིན་གྲོལ་ཆོས་
ཀྱི་འཁོར་ལོ་བར་མེད་དུ་བསྐོར་བར་བསྐུལ། ཟླ་བདུན་པའི་ཚེས་གཅིག་ལ་སྟོང་
སྐྱབས་དགོན་དུ་གདན་ཞུས་ལྟར་ཆིབས་བསུ་བཅས་བྱོན་ནས་སེར་སྐྱ་ཡོངས་ལ་ཁྲོམ་
དབང་གནང་། སྐུ་གསུང་ཐུགས་ཀྱི་རྟེན་སོགས་མཎྜལ་རྒྱ་ཆེན་བཅས་ཆོས་བསྐུལ་ཞུས།
ཚེས་གསུམ་ཉིན་མགོ་ལོག་ཁུལ་གྱིས་ཡོན་བདག་མཛད་དེ་རྨ་ཆེན་གླིང་རུ་པད་མ་
འབུམ་རྫོང་དུ་ཚོགས་ཀྱི་འཁོར་ལོ་རྒྱ་ཆེན་ཕུལ། གནས་དེ་ནི་སྐྱབས་རྗེ་ཉིད་ཀྱིས་སྔོན་
འཇང་གཡུ་ལྷའི་སྐྱེ་བ་བཞེས་སྐབས་ཨ་ཁྱུང་ཀེ་རུའི་རྒྱལ་ཁབ་དབང་དུ་བསྒྱུར་དུས་ཀྱི་
དམག་བཀོད་འཇོག་ས་དང་། དབང་གི་ལས་སྒྲུབ་ས་ཡིན་ཚུལ་ནེའུ་ཆུང་གཡུ་ཡི་སྒྲོལ་
མ་ལ་མཁའ་འགྲོ་ཡེ་ཤེས་མཚོ་རྒྱལ་ཀྱིས་ལུང་བསྟན་པ་རྣམས་ངོ་སྤྲོད་གནང་། ཚེས་
དྲུག་ལ་རྩེ་ཁོག་རྫོང་སོགས་རྫོང་ཁག་ཆ་ཤས་ཀྱིས་སྣེ་ལེན་ཟབ་རྒྱས་བྱས་ནས་བྲག་
དཀར་སྤྲེལ་རྫོང་དུ་ཚོགས་སྟོན་རྒྱ་ཆེན་དང་སྐུ་འགྱེད། སེར་སྐྱ་ཡོངས་ལ་བཀའ་དབང་
བཅས་གནང་། ཚེས་བདུན་ཉིན་སྟག་རྫོང་ནོར་བུའི་དགའ་ཚལ་དུ་ཕེབས་ཚེ་ནེའུ་ཆུང་
གཡུ་ཡི་སྒྲོལ་མའི་ཞལ་གཟིགས་པ་
ན་རྗེ་ཉིད་སྔོན་གླིང་དཀར་པོའི་བསྟན་པ་ཕྱི་དར་གྱི་དུས་སུ་འཇང་དཔའ་བོ་གཡུ་ལྷ་ཐོག་
འགྱུར་གྱི་སྐྱེ་བ་བཞེས་སྐབས་ཕྱོགས་ཀྱི་རྫོང་གཏེར་དུ་མ་ཕབ་ཅིང་གླིང་གེ་སར་རྒྱལ་པོ་
དང་དཔའ་ཐུལ་གྲུབ་ཆེན་ཐམས་ཅད་དང་མཉམ་དུ་བྱོན་བཞུགས་ཀྱི་སྐོར་རྣམས་སྒྲིབ་
མེད་ཡེ་ཤེས་སྤྱན་གྱིས་མངོན་དུ་གཟིགས་ཏེ་སྔོན་གནས་རྗེས་དྲན་དང་འབྱུང་འགྱུར་རྒྱལ་
151



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
བསྟན་འཕེལ་འགྲིབ་སོགས་རྡོ་རྗེའི་བརྡ་གླུ་མང་པོ་ཐོལ་བྱུང་དུ་གསུངས། ཚེས་བཅུར་
རྩིས་མདའ་དགོན་པས་བསུ་བ་རྒྱ་ཆེན་བཅས་གཟིམ་ཁང་ཕུན་ཚོགསནོར་བུའི་གླིང་དུ་བྱོན། དགའ་
སྟོན་ཚོགས་ཀྱི་འཁོར་ལོ་དང་སྐུ་འགྱེད། སེར་སྐྱ་ཡོངས་ལ་བཀའ་དབང་བཅས་གནང་།
ཚེས་བཅུ་གཉིས་ཉིན་དབང་མདའ་དགོན་དུ་བསུ་བ་མཛད་ཚེ་ཆུ་ཆེ་ནས་མ་ཐར་ཀྱང་བསུ་
མ་རྣམས་ལ་ཆོས་འབྲེལ་གནང་། ཚེས་བཅོ་ལྔ་ལ་རང་དགོན་དུ་བྱོན། ཚེས་ཉེར་ལྔར་ཐེ་
ཝན་ནས་ནོར་བུ་རིན་པོ་ཆེ་བྱོན་པ་ལ་ཕག་མོ་ཐུགས་ཐིག་དང་མཐིང་འོད་འབར་མའི་དབང་
བསྐུར། ཟླ་བརྒྱད་པའི་ཚེས་གསུམ་ཉིན་ཁྲིན་ཏུ་ནས་ཞིང་ཆེན་ཆ་ཤས་ཀྱི་རྒྱ་རིགས་སློབ་
མ་རྣམས་ལ་དབང་གནང་། ཚེས་དྲུག་ཉིན་ལྷ་ས་བ་དང་ཕྱོགས་སོ་སོ་ནས་ཡོང་བའི་སྐྱེ་
བོ་མཆོག་དམན་དུ་མས་བསུ་མ་བཅས་ལྷ་ལྡན་གནམ་གྲུ་ཐང་དུ་བྱོན། ཚེས་བཅུ་ནས་
ཉིན་ཆ་ཤས་རིང་ལྷ་ལྡན་ཇོ་ཤཱཀ་རྣམ་གཉིས་གཙོ་བོར་གྱུར་བའི་རྟེན་རྣམས་ལ་གསེར་ཆབ་
ལན་བདུན་དང་ན་བཟའ་གསོལ།དགེ་འདུན་པ་རྣམས་ལ་གདུགས་ཚོད་དང་དངུལ་འགྱེད་
བཏང་། གཞན་ཡང་ཚོགས་རྫས་དང་མར་མེ་སོགས་མཆོད་པ་རྒྱ་ཆེན་ཕུལ། ཇོ་བོ་ཡིད་
བཞིན་ནོར་བུའི་མདུན་དུ་ཚོགས་ཀྱི་འཁོར་ལོ་རྒྱ་ཆེན་ཕུལ་སྐབས་སྐྱབས་རྗེ་མཆོག་གིས་
ཐོལ་བྱུང་དུ་གསུངས་པའི་ཚོགས་གླུ་ནི། །
ལྔ་བདོའི་སྙིགས་མས་རྒུད་མུན་ཆེས་ཆེར་དུ་འཐིམས་ཚེ།།
དུས་གསུམ་རྒྱལ་བའི་ཐུགས་བསྐྱེད་ཉི་གཞོན་དེ་སྤྲོས་ནས།།
སྐྱེ་དགུ་བདེ་སྐྱིད་རྫོགས་ལྡན་གསར་བ་ལ་རོལ་ནས།།
རྒྱལ་བསྟན་དར་ཞིང་རྒྱས་པའི་རྟེན་འབྲེལ་དེ་འགྲིགས་སོང་།།
དེ་རིང་འདི་ན་འཚོགས་པའི་རྣལ་འབྱོར་བ་ཕོ་མོ།།
ལས་སྨོན་རྟེན་འབྲེལ་བཟང་པོའི་མཐུ་དཔལ་ལ་བརྟེན་ནས།།
རིང་མིན་གདོད་མའི་མགོན་པོའི་གོ་འཕང་ལ་སོན་པས།།
152



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
དགའ་ཞིང་སྤྲོ་བས་རྡོ་རྗེའི་གླུ་དབྱངས་འདི་བླངས་སོ།།
མ་ལུས་མཁའ་མཉམ་འཁྲུལ་བའི་འགྲོ་དྲུག་གི་སེམས་ཅན།།
རྣམ་མཁྱེན་ས་རུ་འགོད་པའི་སྨོན་ལམ་དེ་ཞུའོ།།
ཞེས་གསུངས། དེ་ནས་ཕོ་བྲང་པོ་ཏ་ལའི་ནང་གི་རྟེན་གཙོ་བོ་རྣམས་ལ་གསེར་ཆབ་
དང་ན་བཟའ་དགེ་འདུན་པ་རྣམས་ལ་གདུགས་ཚོད་དང་དངུལ་འགྱེད་བཏང་། ཚོགས་
རྫས་དང་མར་མེ་སོགས་མཆོད་པ་རྒྱ་ཆེན་ཕུལ། ཚེས་བཅུ་བདུན་ནས་སེར་འབྲས་དགའ་
གསུམ་དང་ས་སྐྱ་གོང་། ཡུམ་བུ་བླ་སྒང་། བཀྲ་ཤིས་ལྷུན་པོ། ཞྭ་ལུ་དགོན། རྒྱལ་རྩེ།
བྱང་རྭ་བསྒྲེང་། བསམ་གཏན་གླིང་། བྲག་ཡེར་བ། མཚམས་ལུང་དགོན། ཨོ་རྒྱན་
སྨིན་གྲོལ་གླིང་། ཁྲ་འབྲུག་དགོན། ཚེ་རིང་ལྗོངས། དཔལ་རི་དགོན། ངག་གྲྭ་དགོན།
ཚལ་ཆེན་དགོན། ཟངས་ཡག་བྲག །གངས་རི་ཐོད་དཀར། ཤུག་གསེབ་དགོན། མུ་རི་
དགོན་རྙིང་། གངས་དཀར་མཆོད་རྟེན་དགོན། ཛམ་ལྷ་ལྷ་ཁང་། རྡོ་རྗེ་བྲག། སྦྲག་ཡང་
རྫོང། རྔ་སྒྲ་དགོན། ཏི་སྒྲོ་དགོན། རྫོང་མགོན་པོ། གུ་རུའི་སྒྲུབ་ཕུག །འབྲི་གུང་གདན་
སའི་མཐིལ། དབུ་རུ་ཞཱ་ཡི་ལྷ་ཁང་། གད་རྩ་དགོན། ལྷ་སའི་ཚེ་དཔག་མེད་ཀྱི་ལྷ་ཁང་།
བསྟན་རྒྱས་གླིང་།རིགས་གསུམ་མགོན་པོའི་ལྷ་ཁང་། དགྲ་བཅས་ལྷ་ཁང་། ལྕགས་པོ་
རིའི་སྲོང་བཙན་ལྷ་ཁང་། ཐང་སྟོང་ལྷ་ཁང་། དཔལ་རིའི་རི་ཁྲོད། དཔལ་རིའི་མཚམས་
པ་བ། ཀོང་ཁོག་བླ་མ་གླིང་། ཤངས་ཀྱི་ཟམ་བུ་གླིང་སོགས་དབུས་གཙང་ཕྱོགས་ཀྱི་སྐུ་
རྟེན་གཙོ་བོ་ཡོངས་ལ་གསེར་ཆབ་དང་ལྷ་ཁང་ལ་མར་མེ་དང་ཚོགས་རྫས། དགེ་འདུན་
པར་གདུགས་ཚོད་དང་དངུལ་འགྱེད་སོགས་མཆོད་འབུལ་སྨོན་ལམ་རྒྱ་ཆེན་མཛད། ཚེས་
ཉེར་ལྔ་ལ་བསམ་ཡས་གཙུག་ལག་ཁང་གི་བར་ཁང་གཡུ་ཞལ་འབར་བ་རུ་རྒྱལ་ཁབ་བརྒྱད་
ཀྱི་མི་སྣ་ཚང་བའི་འདུས་སྡེ་རྒྱ་མཚོ་ལྟ་བུ་ལ་ཨོ་རྒྱན་རིན་པོ་ཆེའི་དབང་དང་ཚོགས་སྟོན།
153



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
ལྷ་རྟེན་ཡོངས་ལ་གསེར་ཆབ་དང་དགེ་འདུན་པར་གདུགས་ཚོད་དངུལ་འགྱེད་སོགས་ཚོ
གས་བསགས་རྒྱ་ཆེན་མཛད། བསམ་ཡས་དགོན་པས་ཞབས་བརྟན་མངའ་དབུར་ཕུལ།
ཚེས་ཉེར་དྲུག་ལ་བསམ་ཡས་མཆིམ་ཕུའི་དབེན་རྩ་ལྷ་ཁང་ནས་དགའ་སྟོན་ཚོགས་ཀྱི་འཁོར་
ལོ་ཕུལ་སྐབས་སྐྱབས་རྗེ་རིན་པོ་ཆེའི་ཉམས་སྣང་ལ་རིགས་ལྔའི་མཁའ་འགྲོ་གྲངས་མེད་
པས་ཌཱ་དྲིལ་འཁྲོལ་བཞིན་རྡོ་རྗེའི་གླུ་ལེན་ཅིང་བྲོ་འཁྲབ་ནས། །
ཨ་ཧོ་ཡཀ་དག་སྤྲོས་བྲལ་དམིགས་མེད་ཟང་ཐལ་གྱི་ཀློང་ནས༔
སྐྱེ་མེད་དོན་གྱི་མཁའ་འགྲོ་ང་རང་ཚོ་ཕེབ་བྱུང༔
བརྗོད་མེད་བློ་འདས་མ་བཅོས་རང་བབས་སུ་བཞག་ཚེ༔
ཁྱེད་དང་ང་ཚོ་དབྱེར་མེད་བདེ་སྟོང་གི་ངང་དུ༔
རོ་གཅིག་ཡེ་ཤེས་ཆེན་པོའི་རང་ས་དེ་ཟིན་སོང
ཁྱེད་ནི་རྒྱལ་དབང་པད་མའི་ཐུགས་སྤྲུལ་གྱི་སྐྱེས་བུ
བྱང་ཆུབ་བར་དུ་བདེ་སྟོང་དགའ་བཞི་ཡི་གྲོགས་ལ༔
མཚན་ལྡན་ཞིང་སྔགས་ལྷན་སྐྱེས་རྡུལ་སྙེད་ཀྱི་མཁའ་འགྲོ༔
སྐད་ཅིག་མི་འབྲལ་འགྲོགས་པ་ང་ཚོ་ཡིས་དམ་བཅའ
ཨ་ལ་ལ་ཧོ་གདོད་མ་ཆོས་ཉིད་ཀྱི་ངང་དུ༔
ཨེ་མ་ཧོ་ཡ་སྣང་སྲིད་དག་མཉམ་དུ་ཤར་སོང
ཞེས་གསུངས། གཞན་ཡང་སངས་རྒྱས་སྨན་ལྷའི་སྒྲུབ་ཐབས་ཞིག་གསར་དུ་
ཕབ་སྟེ་འདུས་སྡེ་ཡོངས་ལ་སྨིན་དབང་བསྩལ། ལྷ་རྟེན་རྣམས་ལ་གསེར་ཆབ་དང་དགེ་
འདུན་པར་གདུགས་ཚོད་དང་དངུལ་འགྱེད། ལྷ་ཁང་ལ་ཚོགས་རྫས་མར་མེ་སོགས་
འབྲེལ་ཚད་དོན་ལྡན་གྱི་སྨོན་ལམ་བཟང་པོས་མཚམས་སྦྱོར་བྱས། དེ་ནས་ངན་ལམ་
རྒྱལ་བ་མཆོག་དབྱངས་ཀྱི་རྟ་མགྲིན་སྒྲུབ་ཕུག་ཏུ་སྒྲུབ་པ་མཛད་ཚེ་ཉམས་སྣང་ལ་
154



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
མཁའ་འགྲོ་མ་དམར་མོ་རིན་པོ་ཆེའི་རྒྱན་ཆ་ཅན་ཞིག་གིས་མཛེས་འཛུམ་ལང་ཚོའི་
ཆགས་ཉམས་མངོན་བཞིན་དུ། །
ཨེ་ཨེ༔ རྒྱལ་དབང་པད་མའི་ཕྲིན་ལས་པ༔
བདེ་ཆེན་འཇིགས་མེད་ནམ་མཁའ་གླིང༔
གནས་འདིར་ཕེབ་པ་ངོ་མཚར་ཆེ༔
སྙིགས་དུས་ཕྱི་ནང་རྒུད་པས་གཙོའི༔
ནད་མཚོན་མུ་གེའི་ཆར་བ་བབ༔
སྐྱེ་རྒུ་སྡིག་ལ་སྤྱོད་པའི་ཚེ༔
ཐུགས་བསྐྱེད་གོ་ཆ་མི་ཉམ་པར
གཞན་ཕན་ཕྲིན་ལས་རྒྱས་པ་ལ༔
ང་ཚོ་མ་ཚོགས་མཁའ་འགྲོ་ཡིས༔
དབྱེར་མེད་སྡོང་གྲོགས་ཕྲིན་ལས་བསྒྲུབ༔
ཤར་ཕྱོགས་དུང་རིའི་མཚོ་འགྲམ་དུ༔
འོད་གསལ་རིག་པའི་རྣལ་འབྱོར་བ༔
དྷརྨའི་མཚན་གྱིས་བསྟན་འགྲོ་སྐྱོངས༔
ནུབ་ཕྱོགས་ཨ་ཀའི་ས་ཆ་རུ།
དུང་ཅན་མི་མོ་བདེ་བའི་མིང
བདེ་སྟོང་དགའ་བཞིའི་དངོས་གྲུབ་སྟེར༔
ཡེ་བབ་རང་གནས་རྩོལ་བྲལ་ངང༔
ཟབ་མོའི་དགོངས་གཏེར་འགའ་རེ་སྣང༔
155



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
དེང་ནས་ཁྱེད་ཀྱི་གཏན་གྲོགས་དེ༔
དུང་ལྡན་ཝང་གི་ཕྲིན་ལས་མྱུར་
ཨེ་ཡ་དྷ་དྷུ་སཱ་མ་ཡ་ཀ་རུ་ཛ་ཡ་བིན་དྷུ༔
ཞེས་གསུངས། གཞན་ཡང་རྒྱལ་བ་མཆོག་དབྱངས་ཀྱིས་ཞལ་གཟིགས་ནས་སྒྲུབ་
ཐབས་ཆ་ཤས་ཕབ། ཚེས་སུམ་ཅུའི་ཉིན་སྦྲག་མདའ་མཚོ་རྒྱལ་བླ་མཚོར་བྱོན་སྐབས་ནམ་
མཁར་འཇའ་འོད་ཀྱི་ཀློང་དུ་སྐུ་དང་མཆོད་རྟེན། རྨ་བྱ་དང་མེ་ཏོག །ཐིག་ལེ་དང་ཐིག་
ཕྲན་གྱི་རྣམ་པ་མང་པོ་ཤར་བ་སོགས་ངོ་མཚར་བའི་རྟགས་མང་དུ་བྱུང་། གནས་དེར་རྒྱ་
བོད་ཀྱི་སློབ་ཚོགས་རྣམས་དང་མཉམ་དུ་སྒྲུབ་པ་ཉིན་བདུན་ལ་མཛད། སྦྲག་མདའ་ཚང་
དང་ཚལ་གསེབ་དགོན། རྔ་སྒྲ་དགོན། སྦྲག་ཡང་རྫོང་། རྫོང་མགོན་པོ་སོགས་ཀྱི་ཇོ་
སེར་ཡོངས་ལ་སྙིང་ཐིག་རྒྱལ་ཐབས་སྤྱི་བླུག་དང་། ཕག་མོ་ཐུགས་ཐིག་གི་དབང་དང་
དེ་ཕྱོགས་ཀྱི་སེར་སྐྱ་ཡོངས་ལ་ཨོ་རྒྱན་རིན་པོ་ཆེ་དང་། ཐུགས་རྗེ་ཆེན་པོའི་ཁྲོམ་དབང་
གནང་། རྒྱལ་ཡུམ་རྡོ་རྗེ་ཕག་མོས་གནས་དེ་ཉམས་གསོ་དགོས་ཚུལ་ལུང་བསྟན་པ་བཞིན་
སྦྲག་མདའ་དགོན་དུ་གླ་ཕོག་གཏད། ཉིན་བཞིན་ཚོགས་མཆོད་དང་སྨོན་ལམ་གསར་དུ་
བཙུགས། དགའ་སྟོན་ཚོགས་ཀྱི་འཁོར་ལོ་དང་མཁའ་འགྲོའི་མེ་མཆོད་བྱེ་བ། དགེ་འདུན་
པར་གདུགས་ཚོད་དང་དངུལ་འགྱེད་རྒྱ་ཆེན་གནང་། གནས་འདིར་དབྱངས་ཅན་སྒྲུབ་ཐབས་
སོགས་ཉམས་སྣང་གི་ཆོས་སྐོར་མང་པོ་ཞིག་ཕབ་པ་ལས་འདིར་ཉུང་བསྡུས་ཞིག་འགོད་
ན་དེ་ཡང་བསྒྲགས་མདའ་མཚོ་རྒྱལ་བླ་མཚོའི་ལྷ་ཁང་ནང་སྒྲུབ་ལ་གཞོལ་སྐབས། ས་ཕྱོགས་
ཐམས་ཅད་རིན་པོ་ཆེ་དམར་པོ་ལས་གྲུབ་པ་མེ་ཏོག་གི་རིགས་སྣ་ཚོགས་དང་ལྗོན་ཤིང་
དང་ཆུ་མཚོས་བརྒྱན་པ། ནུབ་ཕྱོགས་སུ་བྲག་རི་དམར་པོ་པདྨ་ར་ག་ལས་གྲུབ་པ་རྩེ་མོ་དགུང་
ལ་བསྙེག་པ། དེའི་རྩ་བར་རིན་པོ་ཆེ་ཟངས་དང་པད་མ་ར་ག་ལས་གྲུབ་པའི་གཞལ་ཡས་
ཁང་གི་མཚན་ཉིད་ཡོངས་སུ་རྫོགས་པ་ཞིག་ཏུ་སླེབས་པའི་སྣང་བ་ཤར་ཚེ། ཕོ་བྲང་གི་རྩེ་
156



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ནས་འོད་ལྔའི་མདངས་ལྡན་གྱི་འཇའ་འོད་ཀྱི་ལམ་ནས་མཁའ་འགྲོ་དཀར་སེར་དམར་ལྗང་
མང་པོ་ཞིག་གིས་ཌ་དྲིལ་དཀྲོལ་བཞིན། གར་འཆམ་གཡུང་དྲུང་གཡོན་འཁོར་མཐོང་
ཚད་རང་གྲོལ་ཞེས་པ་འཆམ་བཞིན་དུ་ཁོང་གི་མདུན་ཐད་དུ་སླེབས་ཚེ། མཁའ་འགྲོའི་
གཙོ་མོ་དེ་ལ་རྨ་བྱའི་གདུགས་དང་སྐུ་མདོག་དམར་མོ་རིན་པོ་ཆེ་དང་རུས་རྒྱན་སྤྲས་ཡོད་པ་
ཞིག་གིས་ཞལ་འཛུམ་པའི་ཉམས་ཀྱིས་ཟུར་མིག་གཡོ་ཞིང་བཞད་བཞིན་དུ།
ཨེ་ཌཀྐི་ཏ་ཡ་ཨེ་ཀ་ར་ཡ༔
ང་ནི་མཁའ་སྤྱོད་མཁའ་འགྲོའི་ཚོགས་རྗེ་མོ༔
རྒྱལ་ཡུམ་ཛྷཱ་ན་ས་ག་ར་ཞེས་ཡིན
གྲངས་མེད་བསྐལ་བའི་སྔོན་ནས་ཁྱེད་ཉིད་དང༔
ནམ་ཡང་འབྲལ་མེད་བདེ་སྟོང་གྲོགས་བགྱིས་ཤིང༔
གཞན་ཕན་བསྟན་འགྲོའི་དོན་ཆེན་ལེགས་གྲུབ་པ༔
དཔའ་བོ་ཁྱེད་ཀྱི་ཐུགས་བསྐྱེད་ཕུལ་བྱུང་མཐུས༔
ཉིད་ཀྱི་གཏན་གྲོགས་ཏཱ་རེའི་མཚན་འཆང་བ༔
ང་དང་གཉིས་མེད་ང་ཡི་རོལ་གར་ལགས
ད་ལྟ་བདེ་སྟོང་ཐིག་ལེ་ཆེན་པོའི་ཀློང
ཉིད་དང་སྐད་ཅིག་འབྲལ་མེད་མཁྱེན་པར་མཛོད༔
ཡང་སྤྲུལ་ཆུ་ཟླའི་རོལ་གར་སྣ་ཚོགས་ཀྱིས
གང་འདུལ་འགྲོ་བའི་དོན་ཀུན་ལྷུན་གྱིས་གྲུབ༔
ད་ལྟ་གནས་འདིར་སྒྲུབ་པའི་རྒྱལ་མཚན་མཆོག
བསྒྲེངས་པའི་མཁའ་འགྲོ་སྡེ་ལྔའི་གྲངས་ཀྱིས་མཚོན༔
157



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
རིམ་བཞིན་བརྒྱད་དང་བཅུ་དྲུག་སོ་གཉིས་ཀྱིས
གསང་སྔགས་མཁའ་འགྲོའི་སྒྲུབ་པ་ལེགས་བྱས་ན༔
བསྟན་འགྲོ་སྤྱི་དང་བྱེ་བྲག་སྔ་འགྱུར་བའི་
བསྟན་དང་བསྟན་འཛིན་ཉམ་གསོའི་ནོར་བུ་མཆོག༔
རིས་མེད་བསྟན་འགྲོའི་དོན་འགྱུར་ཨེ་མ་རྨད༔
ཁྱད་པར་རྒྱལ་ཡུམ་རྡོ་རྗེ་ཕག་མོ་དང
མཚོ་རྒྱལ་ཟུང་གི་སྒྲུབ་པ་གནད་བཟུང་ནས༔
ཡར་མར་ཚེས་བཅུའི་ཚོགས་མཆོད་རྒྱུན་མ་གཅད༔
ལྷ་ཁང་མར་མེ་སྤོས་སོགས་མཆོད་ཚོགས་ཀྱིས༔
ཐུགས་བསྐྱེད་གཞན་ཕན་རང་དོན་མ་ཤོར་བར༔
ཉམ་ཐག་འགྲོ་དྲུག་སེམས་ཅན་རྫོགས་བྱང་གི
གོ་འཕང་ཐོབ་ཕྱིར་བསྔོ་སྨོན་ཚད་ལྡན་གྱིས༔
དེང་ནས་ཡེ་ཤེས་མཁའ་འགྲོའི་ཕྲིན་ལས་ཀྱི༔
དབང་གི་མཛད་པས་གནས་འདི་དར་ཞིང་རྒྱས༔
ཛྙཱ་ན་པ་ཤཾ་པུནྱ་ཏཱ་རེ་དང༔
པུཎྱ་ཀ་ཏཾ་ལ་སོགས་བཅུ་དྲུག་གིས༔
བསྟན་འདིར་སྲི་ཞི་ལེགས་བསྒྲུབ་དཔའ་བོ་མཆོག༔
ཨ་ཧྥུ་རིག་འཛིན་བྱང་ཆུབ་ཡེ་ཤེས་དང༔
རྡོ་རྗེ་དབང་ཆེན་སོགས་ཀྱི་ཐུགས་བསྐྱེད་མཐུས༔
ཡུལ་འདིར་དགེ་བཅུའི་དཔལ་གྱིས་འཚོ་བར་འགྱུར
ཐུགས་ལ་ངེས་སམ་ཌཱཀྐིའི་ཚོགས་རྗེ་མཆོག༔
158



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
བརྡ་འདི་ཐུགས་ལ་འཆོངས་ཤིག་ས་མ་ཡ༔
ཞེས་གསུངས་ནས་ཕྱག་གཉིས་ཀྱིས་ཀ་པཱ་ལ་བདུད་རྩིས་བཀང་བ་ཞིག་བདག་
ལ་གནང་ཚེ་བདག་གིས། །
ཨ་ལ་ལ་ཧོ་བདེ་བ་ཆེ།།
བདེ་སྟོང་ཡེ་ཤེས་ཆེན་པོ་ཡི།།
ཟག་མེད་བདུད་རྩི་མཆོག་འདི་ཉིད།།
ཆོས་ཉིད་ལ་ཡང་ཆོས་ཉིད་རོལ།།
ཞེས་སྨྲས་ནས་གནས་གསུམ་དུ་གཏུགས་ནས་ལྷག་མེད་དུ་རོལ་ཚེ། ཟང་ཐལ་རིག་
སྟོང་རྗེན་པའི་ངང་ནས་དལ་ཅིག་བརྗོད་མི་ཤེས་པའི་ངང་ལ་གནས། དེ་ཚེ་གླིང་བུ་དང་
འཕྲེད་གླིང་པི་ཝང་སོགས་རོལ་མོ་སྣ་ཚོགས་ཀྱི་སྒྲ་དང་བཅས་གནས་ཚེ། འཁོར་གྱི་མཁའ་
འགྲོ་ཐམས་ཅད་འོད་ཀྱི་ཐིག་ལེ་དམར་པོ་ཞིག་ཏུ་གྱུར་ཏེ་དབུས་ཀྱི་མཁའ་འགྲོ་ལ་ཐིམ། དབུས་
ཀྱི་མཁའ་འགྲོ་དེས།
ཨེ་ཡ་ཡ། རིགས་ལྡན་དཔའ་བོ་ཆེན་པོ་མཆོག།
སྣང་སྲིད་སྒྱུ་མའི་ཆོ་འཕྲུལ་ཏེ།།
རྩལ་སྣང་དབྱིངས་ཀྱི་མཁའ་འགྲོ་ང་།།
གང་ནས་མ་འོང་གར་མི་འགྲོ། །
གཉུག་མ་མི་ཤིགས་ཐིག་ལེའི་ཀློང་། །
སྤྲོ་བསྡུ་འགྲོ་འོང་ཡེ་ནས་བྲལ། །
རིག་སྟོང་ཆོས་སྐུའི་ཀློང་དུ་མཾ། །
159



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཞེས་བརྗོད་ཚེ་འོད་དམར་གྱི་ཐིག་ལེ་ཞིག་ཏུ་གྱུར་ཏེ་ཁོང་གི་སྙིང་གར་ཐིམ་ནས་སྨྲ་
བསམ་བརྗོད་བྲལ་གྱི་ངང་ལ་དལ་ཅིག་གནས་ཏེ་ཉམས་ལས་སད་དོ། །ཞེས་གསུངས།
ཡང་།
ཨེ་མ་མ་བོ་བི་ཡ། ཀ་དག་རིག་སྟོང་བློ་བྲལ་རང་རིག་གི་བླ་མ།།
སྙིང་དབུས་མི་ཤིགས་ཙིཏྟའི་གུར་ཁང་དུ་བཞུགས་ལ།།
ཡེ་གྲོལ་བརྗོད་བྲལ་དོན་གྱི་བླ་མ་ཡི་ངོ་བོར།།
སྲིད་ཞི་གཉིས་མེད་འཁོར་འདས་དག་མཉམ་དེ་སྩོལ་ཤོག།
སྐྱེ་བའི་ཕྲེང་བར་འགྲོགས་པའི་གཏན་གྲོགས་ཀྱི་མཆོག་དེ།།
སྔོན་དུས་འདི་རུ་ཕེབས་ཚེ་མཉམ་པོ་རུ་འགྲོགས་ཤིང་།།
དགྱེས་བཞད་ཞལ་གྱི་དཀྱིལ་འཁོར་མངོན་སུམ་དུ་མཇལ་བྱུང་།
དེང་འདིར་སྒྱུ་མ་རྨི་ལམ་བཞིན་དུ་རང་གྱུར་འདུག།
འདུས་བྱས་སྒྱུ་མའི་རང་མཚང་བདེན་མེད་དུ་རྟོགས་བྱུང་།།
གཏན་གྲོགས་མཆོག་ཉིད་ཉིན་མཚན་བར་མེད་དུ་དྲན་ཞིང་།།
བརྩེ་གདུང་འདུན་མ་བརྗེད་མེད་སྙིང་ལ་ནི་བཅིངས་ནས།།
ཐུགས་དགོངས་རྫོགས་ཕྱིར་རྒྱ་ཆེའི་ཚོགས་བསགས་ལ་བརྟེན་ཏེ།
འབྲེལ་ཚད་འགྲོ་དྲུག་འདྲེན་པའི་སྨོན་ལམ་ཡང་བཏབ་ཡོད།།
དེང་འདིར་མཁའ་འགྲོའི་གསང་བའི་སྒྲུབ་པ་ལ་བརྟེན་ནས།།
སྐལ་བཟང་དམ་ལྡན་ཕོ་མོའི་ཚོགས་གྲལ་ལ་བཞུགས་ཤིང་།།
མཆོག་ཐུན་དངོས་གྲུབ་བདུད་རྩིའི་བསྒོ་སྐལ་དེ་ཞུས་ཡོད།།
ད་ནི་ཤི་ཡང་མི་འགྱོད་བློ་སེམས་དེ་བདེ་བྱུང་།།
མཚུངས་བྲལ་དཔལ་ལྡན་བླ་མའི་ཐུགས་རྗེ་དང་དྲིན་ལས།།
160



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ་
ཀུན་རྫོབ་སྒྱུ་མའི་མཁའ་འགྲོ་མ་བསྒྲུབ་ཀྱང་ཆོག་ལ།།
རང་སེམས་བླ་མ་མཁའ་འགྲོ་ཡིན་ལུགས་དེ་ཤེས་ཚེ།།།
དགག་སྒྲུབ་རེ་དོགས་ཅན་གྱིས་བསྒྲུབ་ཁུལ་ཡང་མ་དགོས།།
མཚན་ལྡན་རིགས་ལྔའི་མཁའ་འགྲོའི་རེག་བྱ་ལ་བརྟེན་ནས།།
མཚོན་བྱ་དཔེ་ཡི་ཡེ་ཤེས་ཇི་བཞིན་དུ་མྱོང་ཚེ།།
མཚོན་བྱེད་དོན་གྱི་ཡེ་ཤེས་མ་བཅོས་ངང་རྟོགས་ནས།།
སྣང་སྲིད་དག་མཉམ་མཁའ་འགྲོའི་དཀྱིལ་འཁོར་དུ་ཤར་སོང་།།
ཨ་འཐས་རྩོལ་སྒྲུབ་བཅོས་མའི་སྡུག་ཡུས་ནི་མ་དགོས།།
ཐ་མལ་ད་ལྟའི་ཤེས་པ་རང་ག་མ་འདི་ཉིད།།
མ་བཅོས་མ་བསྒྱུར་སྤང་བླང་རེ་དོགས་དང་བྲལ་བར།།
རང་སར་རང་བབ་ངང་དུ་རྗེན་ལྷག་གེར་གནས་འདུག།
ཕྱི་ནང་སྣོད་བཅུད་མཁའ་འགྲོའི་དཀྱིལ་འཁོར་གྱི་རང་བཞིན།།
སྒྲ་རུ་གྲགས་ཚད་གྲགས་སྟོང་ཡེ་ཤེས་ཀྱི་རོལ་མོ།།
ཡིད་ལ་ཤར་ཚད་ཡེ་ནས་ཡེ་ཤེས་ཀྱི་ངོ་བོ།།
དོན་ལ་རིག་སྟོང་བློ་བྲལ་རང་ས་དེ་ཟིན་འདུག།
དེ་རིང་འདིར་འདུས་སྐལ་བཟང་རྒྱ་བོད་ཀྱི་སློབ་ཚོགས། །
ང་ཚོའི་བླ་མ་ཨོ་རྒྱན་མཚོ་སྐྱེས་རྗེ་མཆོག་དང་།།
རྒྱལ་ཡུམ་མཁར་ཆེན་ཛྙཱ་ན་ས་ག་རའི་དྲིན་ལས།།
སྐྱེ་མང་ངལ་བའི་དཀའ་ཚེགས་བརྟེན་དགོས་ནི་མ་བྱུང་།།
ཚེ་འདིར་གདོད་མ་ཆོས་སྐུའི་ངོ་བོ་རུ་གྲོལ་བའི།།
161



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའསྟོན་གྱི་གླེགས་བམ།
མཆོག་ཐུན་དངོས་གྲུབ་དམ་པ་དེང་འདི་རུ་ཐོབ་པ།།
ཞིང་སྔགས་ལྷན་སྐྱེས་རྡུལ་རྙེད་མཁའ་འགྲོ་ཡི་ཚོགས་ཀྱིས།།
མ་ཡིས་བུ་བཞིན་བརྩེ་བའི་བཀའ་དྲིན་ཡང་དྲན་བྱུང་།།
སྡུག་བསྔལ་གསུམ་གྱིས་མནར་བའི་མ་རྒན་གྱིའགྲོ་རྣམས།།
འཁྲུལ་སྣང་རྨི་ལམ་སད་པའི་གནས་སྐབས་ལྟར་ཤེས་ཏེ།།
ཡེ་གནས་ཆོས་སྐུའི་རྒྱལ་སྲིད་རང་ས་རུ་ཟིན་ནས།།
སྲིད་ཞི་མཉམ་པ་ཆེན་པོར་བྱང་ཆུབ་དེ་ཐོབ་ཤོག།
ཨ་ལ་ལ་ཧོ་སྣང་སྲིད་དག་མཉམ་གྱི་རོལ་བ།།
ཨེ་མ་ཧོ་ཡ་བདེ་ཆེན་ཡེ་ཤེས་ངང་གྲོལ་སོང་།།
ཨ་ཡ་ཡ་ཌཀྐི་བི་སིདྡྷི་ཧོ།
ཞེས་དང་ཡང་།
ཨ་ཧོ་ཡ། སྙིང་དབུས་མི་ཤིགས་ལྔ་ལྡན་འོད་ལྔ་ཡི་ཕོ་བྲང་།།
རིག་སྟོང་དོན་གྱི་ཡེ་ཤེས་མཁའ་འགྲོ་དེར་འདུད་དོ།།
བདེ་ཆེན་ཡེ་ཤེས་རིག་རྩལ་ཕྱོགས་མེད་དུ་སྤྲོས་ཚེ།།
རང་བྱུང་བདེ་བའི་ཉམས་གླུ་ལེན་སྙིང་ཞིག་འདོད་དོ།།
ཀུན་ཁྱབ་མཐིང་གསལ་ཆོས་དབྱིངས་མཐའ་བྲལ་གྱི་ཀློང་དཀྱིལ།།
ལྔ་ལྡན་འཇའ་གུར་འོད་ཀྱི་གུར་ཁང་གི་དབུས་སུ།།
བདེ་ཆེན་ཡེ་ཤེས་ཌཱཀྐིའི་དགྱེས་ཞལ་གྱི་འཛུམ་རས།།
མདོ་མེད་སྔགས་རྒན་འཆོལ་སྤྱོད་ཁོ་བོ་ལ་ངོམ་བྱུང་།།
ཨ་ཧོ་བདེ་སྟོང་འོད་གསལ་བདེ་ཆེན་གྱི་ཌཱཀྐིས།།
བཅུ་དྲུག་གཞོན་ཚུལ་ལང་ཚོའི་ཆགས་ཉམས་གྱི་ཟུར་མིག།
162



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
བདེ་སྟོང་ཆགས་སྤྱོད་རོལ་བའི་རྡོ་རྗེ་ལ་ངོམ་ཚེ།།
ཆགས་བྲལ་སོར་རྟོགས་ཡེ་ཤེས་བདེ་ཆེན་གྱི་གཟི་འོད།།
མ་སྦར་ལྷན་སྐྱེས་རང་འབར་གནས་ལུགས་ཀྱི་ཁྱད་ཆོས།།
བདེ་སྟོང་འགགས་མེད་རྡོ་རྗེའི་སྙན་འཇེབས་ཀྱི་ཚངས་དབྱངས།།
འགྱུར་ཁུགས་སྟོང་ལྡན་དྲི་ཟའི་གླིང་བུ་ལས་སྙན་པ།།
རྣ་བར་སོན་པ་ཙམ་གྱིས་མ་དག་པའི་སྒྲ་ཀུན།།
དག་ཆེན་ཡེ་ཤེས་སྔགས་ཀྱི་སྒྲ་གདངས་སུ་ཤར་སོང་།།
འོ་འཛིན་བདུད་རྩི་དཀར་པོའི་ཆར་ཟིལ་གྱིས་བྲན་ཚེ། །
གཉིས་སྣང་འཛིན་པའི་འཆིང་ཞེན་མཐའ་དག་དང་བྲལ་ཞིང༌།།
ལྷུན་འགྲུབ་ཡེ་ཤེས་རིག་པའི་རྩལ་སྣང་དེ་སྤྲོས་ནས།། ་
ཀུན་ཉོན་འཁོར་བའི་བག་ཆགས་རང་མལ་དུ་དག་སོང་།།
ཆུ་འཛིན་པད་མོའི་ཟེའུ་འབྲུའི་ཁམས་དམར་གྱི་ཐིག་ལེ།།
བདེ་སྟོང་དཀར་དམར་ཉི་ཟླའི་འབར་འཛག་ལ་བརྟེན་ནས།།
ལྷན་སྐྱེས་བདེ་ཆེན་ཡེ་ཤེས་རྡོ་རྗེ་ཡི་རང་ཞལ།།
མ་བཙལ་བཞག་ཐབས་གཅིག་གིས་དུས་འདི་རུ་མཐོང་སོང་།།
ཧེ་ཧེ་ཀུན་རྫོབ་ཌཀྐིའི་འཕྲུལ་ཐབས་འདི་བདེན་ནམ།།
བྱིས་བློས་ང་ཁྱོད་འཛིན་པའི་སྒྲོག་ཐག་གིས་བཅིངས་ཚེ།
ཡོད་མེད་ཡིན་མིན་སྙམ་པའི་རེ་དོགས་ཞིག་འདུག་པས།།
བདེ་བསྐྱེད་མ་མ་ཁྱེད་ཉིད་ད་ལྟ་ཡི་བར་དུ།།
གང་བཞུགས་ད་ནི་གང་བཞུད་ཐེ་ཚོམ་ཞིག་ཤོར་སོང་།།
163



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའསྟོན་གྱི་གླེགས་བམ།
ཨེ་མ་བརྒྱུད་གསུམ་བླ་མའི་ཞལ་གསུངས་ཀྱི་བདུད་རྩི།།
ཡིད་འཛིན་རིན་ཆེན་ག་འུའི་སྣོད་བཟང་དུ་བསྐྱིལ་འདུག།
ཀུན་རྫོབ་སྤྲོས་པའི་ཌཀྐི་རང་རྩལ་ལས་མ་མཆིས།།
དོན་དམ་རྡོ་རྗེ་བཙུན་མོ་ལྷན་སྐྱེས་སུ་གནས་དེ། །
འགྲོ་འོང་བསལ་བཞག་བྲལ་བའི་གཉུག་མ་ཡི་ངོ་བོ།།
རང་རིག་དོན་གྱི་མཁའ་འགྲོ་འདི་ལས་གཞན་མེད་པས།།
བློ་འདས་ཆོས་སྐུའི་ངང་དུ་ཁོ་ཐག་དེ་ཆོད་སོང་།།
ད་ནི་འཛིན་རྩོལ་ཞེན་པའི་གསོལ་འདེབས་ཡང་མ་དགོས།།
རེ་དོགས་ལྷག་ཆད་ཅན་གྱི་སྔགས་བཟླ་ཡང་མ་དགོས།།
ཡོད་མེད་སེར་སྣ་ཅན་གྱི་མཆོད་འབུལ་ཡང་མ་དགོས།།
འཛིན་ཞེན་གཏད་སོ་ཅན་གྱི་བསྐྱེད་རིམ་ཡང་མ་དགོས།།
ཡེ་ནས་རང་ལ་གནས་པ་ཐ་མལ་གྱི་ཤེས་པ།།
རང་སར་བཞག་པས་རང་གྲོལ་བཞག་ཐབས་དེ་ལྡན་ན།།
ཤར་གྲོལ་གཉིས་མེད་ཀུན་བཟང་མཁའ་འགྲོ་དེ་འདི་ཀ།
དཀའ་དཀའ་ངལ་ངལ་ཅན་གྱི་བྱ་རྩོལ་དེ་མི་བྱེད།།
ལྷོད་ལྷོད་འབོལ་འབོལ་ངང་ནས་མི་ཚེ་འདི་སྐྱེལ་དང་།།
ཀུན་བཟང་གདོད་མའི་ས་ལ་ཐག་རིང་ནི་མི་འདུག།
ང་ཅག་ཇི་ལྟར་བྱས་ཀྱང་བདེ་དགའི་ངང་གནས་འདུག།
ཐེག་དམན་བློས་བྱས་བསྒོམ་པའི་འཛིན་རྩོལ་དེ་སྐྱུར་ཐོངས།།
གང་ཤར་རང་གྲོལ་གུ་ཡངས་བློ་བདེ་ཡི་རྣལ་འབྱོར།།
སྲིད་ཞི་གཉིས་མེད་རྟོགས་པའི་ཉམས་རྩལ་དེ་རྫོགས་ཚེ།།
164



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
དགའ་བས་གླུ་དབྱངས་མི་ལེན་རང་དབང་ནི་མི་འདུག།
འདིར་འདུས་དམ་ལྡན་སྐལ་བཟང་བུ་སློབ་ཀྱི་ཚོགས་ཀུན།།
ཨ་མ་མཚོ་རྒྱལ་ལྷ་མོའི་བཀའ་དྲིན་ལ་བརྟེན་ནས།།
ཡུན་རིང་འཁོར་བར་ལྷུང་བའི་དོགས་པ་ནི་མི་དགོས།།
ནམ་ཞིག་བེམ་རིག་བྲལ་བའི་འཇིགས་ཆེན་དེ་བྱུང་ཚེ།།
བདེ་སྟོང་མཚོ་རྒྱལ་ལྷ་མོའི་ཞལ་བཟང་དེ་ངོམས་ནས།།
བུ་གཅིག་དཔལ་གྱི་རི་ལ་ད་འགྲོ་ཞེས་གསུངས་བཞིན།།
མངོན་སུམ་མཛུབ་མོ་ནས་ཁྲིད་རོལ་མོ་ཡི་སྒྲ་བཅས།།
ཕ་གཅིག་མཚོ་སྐྱེས་བླ་མའི་སྐུ་དྲུང་དུ་ཁྲིད་ཅིང་།།
ལྟོས་བཅས་བཟང་ངན་འབྲེལ་ཐོགས་ཕྱམས་གཅིག་ཏུ་གྲོལ་ངེས།།
ཧ་ཧ་དབང་ཆེན་སྤྲེལ་ལོའི་དུས་བཟང་གི་ཟླ་ཚེས།།
ཧེ་ཧེ་བསྒྲགས་མདའ་མཚོ་རྒྱལ་བླ་མཚོ་ཡི་གནས་དེར།།
ཧི་ཧི་སྦྱིན་བསྲེགས་བྱེ་བའི་གྲངས་བསོག་གི་དུས་སུ།།
ཧོ་ཧོ་ནམ་སྤྲུལ་འཆོལ་པོས་གང་ཤར་དུ་བྲིས་སོ།།
ཞེས་དང་། ཡང་ཚོགས་མགུར་པད་མ་ཌཱ་ཀིའི་དྲུག་འགྱུར་ཀ་ལ་པིང་ཀའི་སྒྲ་དབྱངས་ནི།
ཨ་ཧོ་ཡ། ཕུན་ཚོགས་ལྔ་ལྡན་འབུམ་ཕྲག་མཁའ་འགྲོ་ཡི་གླིང་འདིར།།
ཀུན་བཟང་བདེ་ཆེན་རྡོ་རྗེའི་བཙུན་མོ་ཡི་དཀྱིལ་འཁོར།།
ལས་སྨོན་རྟེན་འབྲེལ་བཟང་པོའི་མཐུ་དཔལ་ལ་བརྟེན་ནས།།
གེགས་མེད་བདེ་བླག་ངང་དུ་འགྲུབ་པ་དེ་ངོ་མཚར།།
རྨད་བྱུང་ག་ཎ་ཙཀྲའི་དགའ་སྟོན་གྱི་དུས་འདིར།།
165



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
སྲིད་ཞིའི་མགྲོན་ཀུན་དགྱེས་པས་འཛུམ་དཀར་དེ་ངོམས་ཤིང་།།
མཆོག་ཐུན་དངོས་གྲུབ་རྒྱ་མཚོའི་ནོར་བུ་ཡི་གྲུ་ཆར།། །
མ་འབད་ལག་ཏུ་རྙེད་པ་ལས་སྨོན་གྱི་བགོ་སྐལ།།
དེ་རིང་འདི་ན་ཚོགས་པའི་རྡོ་རྗེ་ཡི་མཆེད་ལྕམ།།
ནམ་ཞིག་འདུས་བྱས་བེམ་རིག་ནམ་བྲལ་གྱི་དུས་སུ།།
སངས་རྒྱས་པད་མའི་ལྕམ་དེས་མཛུབ་མོ་ནས་ཁྲིད་དེ།།
ཨོ་རྒྱན་དྷུ་མ་ཐ་ལའི་ཞིང་བཟང་དེར་སྐྱེལ་ཤོག།
ལྷ་དང་བླ་མ་གཉིས་མེད་ཡེ་ཤེས་ཀྱི་མཁའ་འགྲོ།
མ་བསྒྲུབ་རང་སར་མཇལ་བའི་ཡེ་གནས་ཀྱི་ཆོས་སྐུ།།
མ་ལུས་འགྲོ་བ་ཀུན་གྱི་གཞི་རྒྱུད་ལ་བཞུགས་པ།།
མ་འབད་མངོན་དུ་འགྱུར་བའི་སྨོན་ལམ་ཞིག་ཞུའོ།།
མཚན་ལྡན་བཅུ་དྲུག་དགའ་མའི་རེག་བྱ་ལ་བརྟེན་ནས།།
ལུགས་འབྱུང་ལུགས་ལྡོག་མྱུར་བའི་ཉམས་རྩལ་དེ་རྫོགས་ཤིང་།།
བདེ་ཆེན་དགའ་བ་བཞི་ཡི་ཡེ་ཤེས་དེ་མྱོང་ནས།།
ཞིང་སྔགས་ལྷན་སྐྱེས་ཌཱཀྐིའི་འདུ་བ་དེ་རྒྱས་སྨོན།།
དུས་གསུམ་འཕོ་འགྱུར་བྲལ་བའི་གདོད་མ་ཡི་རང་རིག།
མ་བཅོས་རང་བབ་ངང་བསྐྱང་བཞག་ཐབས་ཀྱི་གནད་ལྡན།།
སྣང་གསུམ་འཁྲུལ་བའི་བག་ཆགས་རང་ངོ་ལ་སངས་ཏེ། །
ཨ་ཏི་མངོན་དུ་འགྱུར་བའི་སྨོན་ལམ་དེ་ཞུའོ།།
འདི་ལྟར་སྨོན་ལམ་བཟང་པོའི་རྟེན་འབྲེལ་ལ་བརྟེན་ནས།།
བཟང་ངན་ལས་ཀྱིས་འབྲེལ་བའི་འགྲོ་དྲུག་གི་སེམས་ཅན།།
166



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
རིང་མིན་གསང་སྔགས་ཆོས་ཀྱི་ཚོགས་གྲལ་ལ་འཁོད་ནས།།
ཕྱམས་གཅིག་ཀུན་ཏུ་བཟང་པོའི་གོ་འཕང་དེ་ཐོབ་སྨོན།།
ཆེར་སྙིགས་ལྔ་བདོའི་སྙིགས་མའི་རྒུད་མུན་གྱི་ཁམས་འདི།།
ཟབ་གཏེར་རྟ་བདུན་དབང་པོའི་ཚ་ཟེར་གྱིས་བསལ་ནས།།
སྐྱེ་དགུའི་དད་དམ་པད་མ་གཞོན་ནུ་དེ་བཞད་ཅིང་།།
རིམ་གཉིས་ཟིལ་མངར་ཆོས་ཀྱི་དགའ་སྟོན་ལ་རོལ་སྨོན།།
དབྱངས་སྙན་དྲུག་འགྱུར་རྡོ་རྗེའི་གླུ་དབྱངས་འདི་བླངས་ནས།།
རྩ་གསུམ་དཔའ་བོ་མཁའ་འགྲོ་ཐུགས་དམ་གྱི་རྒྱུད་བསྐུལ།།
མཁའ་མཉམ་འགྲོ་ཀུན་མ་རིག་གཉིད་འཐུག་ལས་དཀྲོགས་ནས།།
སྲིད་ཞི་མཉམ་ཉིད་ཀུན་བཟང་བདེ་དགའ་ལ་རོལ་སྨོན།།
ཞེས་དང་ཡང་།།
ཨེ་བི་ཡ་ཡ་ཧོ་ཡ། དེ་རིང་འདིར་འདུས་རྡོ་རྗེ་མཆེད་ལྕམ་དང་།།
ཁྱད་པར་འཇིགས་མེད་ནམ་མཁའ་གླིང་བ་ཁྱོད།།
ནམ་ཞིག་རང་སྣང་དྷུ་མ་ཐ་ལའི་གྲོང་།།
རིག་འཛིན་དཔའ་བོ་མཁའ་འགྲོའི་ཚོགས་དབུས་སུ།།
སྐྱབས་མཆོག་གང་ཁྱོད་མཁའ་འགྲོའི་ཚོགས་རྗེ་རུ།།
གྱུར་ནས་བཟང་ངན་འབྲེལ་བའི་འགྲོ་བ་དང་།།
མཁའ་མཉམ་འགྲོ་ཀུན་འདྲེན་པའི་དེད་དཔོན་འགྱུར།།
སྙིང་གི་གྲོགས་མཆོག་རྡུལ་རྙེད་མཁའ་འགྲོ་ཡི།།
167



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
གཅེས་ཕྲུག་ཡིད་ཀྱི་དྭངས་མ་ཁྱེད་ལས་སུ།།
མངོན་སུམ་ཉམས་སྣང་རྨི་ལམ་ཐམས་ཅད་དུ།།
ཞལ་གཟིགས་ལུང་བསྟན་མེད་སྙམ་ཐུགས་མ་སྐྱོ།།
ངེད་ཅག་རིག་འཛིན་རྡུལ་རྙེད་མཁའ་འགྲོའི་ཚོགས།།
ཁྱོད་དང་སྐད་ཅིག་འདུ་འབྲལ་མེད་པའི་ངང་།།
སྲུང་སྐྱོབ་བྱིན་རླབས་ངེས་པར་ཁོ་མོའི་འགན།།
མཚོ་བྱུང་བུ་མོ་མཚོ་རྒྱལ་མཁའ་འགྲོ་ང་།།
ཡབ་གཅིག་དཔའ་བོ་ཁྱོད་དང་རྟག་འགྲོགས་ནས།།
དགའ་བཞིའི་འོད་གསལ་ཡེ་ཤེས་སྦར་བ་དང་།།
འདུ་ཤེས་བཞི་སྦྱོར་བདེ་ཆེན་དགའ་བའི་གྲོགས།།
ཁྱེད་དང་བྱང་ཆུབ་བར་དུ་འབྲལ་བ་མེད།། །
ང་དང་དབྱེར་མེད་ཉིད་ཀྱི་གཏན་གྲོགས་ཡང་།།
ཐུགས་ཚིམ་བདེ་དགའི་ངང་ནས་ཁྱེད་ཉིད་ལ།།
འདུ་འབྲལ་མེད་ངེས་ཐུགས་ཡིད་བདེ་བར་མཛོད།།
གཉིས་སྐྱེས་དྲུག་བརྒྱད་ང་ཚོ་བསུ་མར་འོང་།།
དེ་བར་ཐུགས་བདེ་སྒྲུབ་དང་ཉམས་ལེན་ངང་།།
གང་བརྩམས་བསྟན་འགྲོའི་དོན་ཆེན་འགྲུབ་པར་མཛོད།།
ཨེ་ཡ་ཧེ་ཧེ། བཞད་ཅིང་བཞད་ཅིང་གད་མོ་ཐག་ཐག་གི།།
བརྩེ་བས་ཁ་གཏུག་འོ་བྱེད་འཁྲིལ་སྦྱོར་ངང་།།
བདེ་བའི་སྒྲ་བཅས་བཟོད་མེད་བདེ་དགའི་མཐུས།།
རྩ་རླུང་ཐིག་ལེའི་མདུད་རྒྱ་རང་སར་གྲོལ།།
168



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
གཉུག་མ་ཡེ་ཤེས་འོད་གསལ་རྗེན་པའི་ངང་།།
ཟང་ཐལ་སྤྲོས་བྲལ་ངང་དུ་འབྱམས་ཀླས་སོ།།
ཨ་ལ་ལ་ཧོ། ཨེ་ཡ་ཡ་ག་རུ་ཏ་ར་ས་ཡ་མེ་མཾ གཅིག་གཅིག གཉིས་གཉིས། གསུམ་གསུམ།
བརྡ་སྦྱོར་འཕྲུལ་གྱི་རི་མོ་བཀོད།།
ཐིག་ལེ་དམར་པོ་དབང་གི་ལྷ།།
བཅུ་གསུམ་རི་བོ་དམར་པོའི་གྲོང་།།
བཅུ་དྲུག་མཛེས་མའི་ལང་ཚོ་ངོམ།།
བདེ་དགའི་འཕྲུལ་རྩལ་ངོམ་པའི་ཚེ།།
ཉམས་རྟོགས་ཡོན་ཏན་རྩལ་ཆེན་འབར།།
གཉིས་སྣང་རཱ་ཛའི་ཆོ་འཕྲུལ་ལ།།
གཉིས་མེད་ཡེ་ཤེས་ཆེན་པོའི་ངང་།།
གང་ཤར་རིགས་པའི་རྒྱན་དུ་ལོངས།།
ཨེ་མཾ། ཞེས་དང་། ཡང་མངའ་བདག་སྒྲོལ་མ་དར་ལེན་མ་མཇལ་ཚེ་རྒྱལ་ཡུམ་སྒྲོལ་
མ་སྐུ་མདོག་དཀར་དམར་གྱི་མདངས་ཅན་ཞལ་འཛུམ་ཞིང་བཞད་བཞིན་དུ།
ཨོ་ཏཱ་རེ་ཏྭཾ་སྭཱ་ཧཱ། ང་ནི་སྒྲོལ་མ་མི་འགྱུར་གསེར་གྱི་སྒྲོན།།
ཡོངས་གྲགས་སྒྲོལ་མ་དར་ལེན་ཞེས་ཀྱང་བྱ།།
རིག་འཛིན་ཆེན་པོ་ཁྲག་འཐུང་ནམ་མཁའ་གླིང་།།
གནས་མཆོག་འདི་རུ་ཕེབས་པར་ངོ་མཚར་ཆེ།།
ཁྱེད་ནི་མ་ཚོགས་མཁའ་འགྲོའི་ཚོགས་ཀྱི་རྗེ།།
གང་འབྲེལ་དོན་ལྡན་མཐར་ཐུག་བདེ་ཆེན་འདྲེན།།
169



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའསྟོན་གྱི་གླེགས་བམ།
འདི་ནས་ཤར་ཕྱོགས་ཀོང་པོ་ལྕགས་ཡུལ་ནས།།
མདངས་ལྡན་ཐིག་ལེས་བརྒྱན་པས་རིག་འཛིན་མས།།
ལྡེམ་སྐྱེས་གྲུ་འཛིན་ནོར་བུ་ཕུལ་བའི་ཚེ།།
ཟབ་གཏེར་ལྡེ་མིག་སྒོ་འབྱེད་ཨེ་མ་ཧོ།
ཨ་ཡུལ་གྲུབ་དབང་རྡོ་རྗེའི་མཚན་ཅན་གྱིས།།
ཆོས་གཉིས་བདག་བྱེད་སྤེལ་བའི་མཐུན་རྐྱེན་བྱེད།།
ད་ལྟ་འདིར་ཚོགས་ལྷ་ལྡན་ཕྱོགས་བསྐྱོད་པའི།།
ཕོ་མོ་ཡོངས་ཀུན་རྣམ་གྲོལ་སར་འགོད་པའི།།
རྟེན་འབྲེལ་ལེགས་འགྲིགས་སྨོན་ལམ་ཟབ་མོའི་མཐུ།།
བྱང་གི་རཱ་ཛའི་ཆོ་འཕྲུལ་ས་བའི་སར།།
དོ་ལྕགས་འཕྲུལ་གྱི་ཉེས་སྐྱོན་འབྱུང་བ་ལ།།
ཆོས་སྐྱོང་ཙིའུ་དམར་གེ་སར་སྔགས་སྲུང་གསོལ།།
ཨེ་མ་སྐལ་བ་བཟང་པོ་རིན་པོ་ཆེ།།
ང་དང་ཁྱོད་ཀྱི་གཏན་གྲོགས་དབྱེར་མི་བྱེད། །
ཚེ་རབས་ཀུན་ཏུ་མི་འབྲལ་གྲོགས་བྱེད་ནས། །
འགྲོ་ཀུན་འདྲེན་པའི་འཕྲིན་ལས་དཔལ་ཐོབ་འགྱུར།།
ཞེས་ཟེར་རིག་སྟོང་ཆོས་སྐུའི་ཀློང་དུ་ཨཱ།།
ཞེས་སོགས་མང་ངོ༌། །ཟླ་བཅུ་གཅིག་པའི་ཚེས་བཞི་ལ་ལོ་ནེན་ཞིང་ཆེན་གྱི་དངོས་
གྲུབ་དཔལ་འབར་གླིང་དགོན་དུ་ཞིང་ཆེན་སོ་སོའི་མི་རྣམས་ཀྱིས་བསུ་མ་དང་སྣེ་ལེན་ཟབ་
རྒྱས་བྱས་ཏེ་གཟིམ་ཁང་ཨོ་རྒྱན་དགའ་ཚལ་དུ་འབྱོར། ཚེས་བཅུར་དགོན་པར་རབ་གནས་
དང་ཚོགས་སྟོན་རྒྱ་ཆེན་ཕུལ། ཚེས་བཅུ་གཅིག་ལ་འོད་དཔག་མེད་དང་ཐུགས་རྗེ་ཆེན་པོ།
170



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
སྒྲོལ་མ། གུ་རུ་རིན་པོ་ཆེ། རྡོ་རྗེསེམས་དཔའ།ས་ཡི་སྙིང་པོ་སོགས་ཀྱི་སྨིན་དབང་བསྩལ།
སྐྱབས་འགྲོ་དང་དགེ་བསྙེན། བྱང་སེམས་ཀྱི་སྡོམ་པ་སོགས་གནང་། རྡོ་རྗེའི་ཚིག་བདུན་གྱི་
དགེ་བསྐུལ་རྒྱ་ཆེན་བྱས། དེ་སྐབས་ནམ་མཁར་འཇའ་འོད་ཀྱི་གུར་དབུས་སུ་ལྷ་སྐུ་དང་
ཡིག་འབྲུ་ཕྱག་མཚན་སོགས་ངོ་མཚར་བ་མང་པོ་དང་། ཡེ་ཤེས་ལྷ་མོ་བདུན་བྱ་རྒྱལ་རྒོད་
ཀྱི་རྣམ་པར་བྱོན་ནས་དགོན་དེར་ལྡིང་སྐོར་ལན་གསུམ་བྱས་ནས་རྒྱབ་རིའི་ངོར་བབས་པ་
སོགས་བཀྲ་ཤིས་པའི་རྟགས་མཚན་སྣ་ཚོགས་བྱུང་། ཚེས་བཅུ་གཉིས་ནས་རྒྱ་བོད་གཉིས་
ཀྱི་འདུས་སྡེ་ཁྲི་ལྷག་ལ་རྫོགས་པ་ཆེན་པོ་ཟབ་ལམ་ཆོས་དྲུག་གི་སྔོན་འགྲོའི་ལུང་གནང་།
ཚེས་བཅུ་བདུན་ལ་ལིན་དཔའ་དགོན་པར་ཨོ་རྒྱན་རིན་པོ་ཆེ་དང་འོད་དཔག་མེད་ཀྱི་དབང་
གནང་། ཚེས་ཉི་ཤུ་ལ་ཀན་ལོ་དགོན་པར་འོད་དཔག་མེད་དང་གུ་རུའི་དབང་གསུངས།
དགའ་སྟོན་ཚོགས་ཀྱི་འཁོར་ལོ་དང་བྱང་སྡོམ་གནང་། གཞན་ཡང་དགེ་བའི་བསྐུལ་མ་རྒྱ་
ཆེན་བཅས་ལྷ་ཁང་དང་དུང་འཁོར་གསར་བཞེངས་ཀྱི་ཞལ་བཀོད་གནང་། རྗེས་མར་རབ་
གནས་སྐབས་དགོན་དེས་གདན་འདྲེན་ཞིག་ཞུས་ཚེ་ཐུགས་མ་སྐབས་ཀྱང་རབ་ཏུ་གནས་
པའི་རྟགས་མཚན་ཞིག་ཡོད་ནི་བྱེད་གསུངས་པ་བཞིན་རབ་གནས་སྐབས་ཕྱི་ཡི་ནམ་མཁར་
འཇའ་འོད་ཀྱི་གུར་ཕུབ། རྟེན་གྱི་གཙོ་བོ་ཨོ་རྒྱན་རིན་པོ་ཆེའི་ཐུགས་ཀ་ནས་འོད་འཕྲོས།
མཐའ་འཁོར་གྱི་ཆུ་རྫིང་རྣམས་ཀྱི་ནང་དུ་སྤྱན་རས་གཟིགས་ཀྱི་སྐུ་བརྙན་ཀྱང་རེ་ཤར་བ་
སོགས་ངོ་མཚར་བའི་རྟགས་མང་པོ་བྱུང་བས་ཀུན་གྱི་སྤྲུལ་སྐུ་རིན་པོ་ཆེ་དངོས་སུ་བྱོན་
པ་དང་འདྲ་ཞེས་གླེང་། ཚེས་ཉེར་གཉིས་ལ་པེ་ཅིན་ཏུ་བྱོན་ཉིན་བཞིའི་རིང་ལ་སྐད་གྲགས་
ཅན་གྱི་སློབ་མ་མང་པོས་སྣེ་ལེན་དང་དགའ་བསུ་རྒྱ་ཆེན་བྱས། ཟླ་བཅུ་གཉིས་པའི་ཚེས་
གཉིས་ལ་ཀཿཐོག་རིག་འཛིན་ཆེན་མོ་པད་མ་དབང་ཆེན་རྡོ་རྗེས་གསུངས་པའི་རྗེ་ཉིད་ཀྱི་
ཞབས་བརྟན་གསོལ་འདེབས་མི་འགྱུར་རྡོ་རྗེའི་ཀ་བ་འབྱོར་བས་སྐུ་ཚེ་བརྟན་པའི་གསོས་
171



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
སྨན་དུ་གྱུར།།
གཞན་ཡང་རྗེ་འདིས།
ན་མོ་གུ་ར་ཝེ།
ཆོས་དབྱིངས་བརྡལ་བ་ཆེན་པོའི་ཀློང་ཡངས་པོར།།
དབྱིངས་རིག་དབྱེར་མེད་ཀུན་བཟང་ཡབ་ཡུམ་ལ།།
གསོལ་བ་འདེབས་སོ་འཁོར་འདས་གཞི་གྲོལ་ཀློང་།།
གདོད་མའི་བཙན་ས་ཟིན་པར་བྱིན་གྱིས་རློབས།།
འོད་གསལ་ཡེ་ཤེས་འབྱམས་སུ་ཀླས་པའི་དབྱིངས།།
དབྱེར་མེད་ཁ་སྦྱོར་རྡོར་སེམས་སྙེམ་མ་ལ།།
གསོལ་བ་འདེབས་སོ་ཡན་ལག་བདུན་ལྡན་ངང་།།
སྒྱུ་འཕྲུལ་དྲྭ་བ་ཆེན་པོར་བྱང་ཆུབ་ཤོག།
སྤྲུལ་བའི་ཞིང་མཆོག་དཔལ་གྱི་བསམ་ཡས་སུ།།
མཚོ་སྐྱེས་རྡོ་རྗེ་ཡེ་ཤེས་མཚོ་རྒྱལ་མར།།
གསོལ་བ་འདེབས་སོ་རྫོགས་པ་ཆེན་པོའི་ངང་།།
ཆོས་ཉིད་ཟད་སར་འཁྱོལ་བར་བྱིན་གྱིས་རློབས།།
ས་སྤྱོད་ཞིང་མཆོག་དེ་ཝི་ཀོ་ཊ་རུ།།
ཐུགས་ཀྱི་རིག་འཛིན་ནམ་སྙིང་རྡོ་རྗེ་མཚོར།།
གསོལ་བ་འདེབས་སོ་ཡང་དག་ཡེ་ཤེས་ངང་།།
ཟུང་འཇུག་རྒྱལ་སར་ཕྱིན་པར་བྱིན་གྱིས་རློབས།།
ཕྱག་ཆེན་དག་པ་ཡེ་ཤེས་ཤིང་རྟ་ཆེ།།
སུ་ཁ་སིདྡྷི་གྲུབ་ཆེན་ས་རཱ་ཧཱར།།
172



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ་
གསོལ་བ་འདེབས་སོ་སེམས་ཉིད་གཅིག་པའི་སྟེང་།།
ཡེངས་མེད་འབྲས་བུ་མཆོག་ལ་སྦྱོར་བར་ཤོག།
ཕར་ཕྱིན་མན་ངག་ཞི་བྱེད་གཅོད་ཀྱི་སྲོལ།། །
འབྱེད་མཛད་དམ་པ་སངས་རྒྱས་ལབ་སྒྲོན་མར།།
གསོལ་བ་འདེབས་སོ་སྡུག་བསྔལ་འཛིན་ཞེན་ཞི།།
བདུད་བཞི་ཚར་གཅོད་བདག་མེད་དོན་མཐོང་ཤོག།
བཅོ་བརྒྱད་གཏེར་དང་མཁའ་འགྲོ་གསང་བ་འདུས།།
སྤེལ་མཛད་གུ་རུ་ཆོས་དབང་ཇོ་མོ་སྨན།།
གསོལ་བ་འདེབས་སོ་ཟབ་ལམ་ཆོས་དྲུག་གིས།།
ཚེ་འདིར་གྲོལ་བ་ཐོབ་པར་བྱིན་གྱིས་རློབས།།
དག་སྣང་སྤྲུལ་བའི་རྒྱལ་ཁབ་གླིང་དཀར་སྟོད།།
རྒྱལ་སྲས་གཡུ་ལྷ་སྨན་བཙུན་ནེའི་ཆུང་མར།།
གསོལ་བ་འདེབས་སོ་དྲག་པོའི་བརྟུལ་ཞུགས་ཀྱིས།།
སྨོན་ལོག་དམ་སྲི་འདུལ་བར་བྱིན་གྱིས་རློབས།།
གངས་རིའི་ལྗོངས་ཀྱི་ངེས་དོན་རྡོ་རྗེ་འཆང་།།
ཏཱ་ར་ནཱ་ཐ་འཕྲིན་ལས་དབང་མོ་ལ།།
གསོལ་བ་འདེབས་སོ་ཐབས་ཤེས་དབྱེར་མེད་ངང་།།
རིམ་གཉིས་མཐའ་རུ་ཕྱིན་པར་བྱིན་གྱིས་རློབས།།
མགོ་ལོག་ཡུལ་གྱི་གཏེར་གསུམ་བསྟན་པའི་བདག།
དྲི་མེད་འོད་ཟེར་བདེ་སྐྱོང་དབང་མོ་ལ།།
173



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའསྟོན་གྱི་གླེགས་བམ།
གསོལ་བ་འདེབས་སོ་པདྨའི་འཕྲིན་ལས་འགྲུབ།།
ཚེ་འདིར་འཇའ་ལུས་འགྲུབ་པར་བྱིན་གྱིས་རློབས།།
གུ་རུའི་ཆོས་གཏེར་རྒྱ་མཚོའི་འཁོར་ལོས་བསྒྱུར།།
ནམ་མཁའ་གླིང་བ་ཏཱ་རེ་དེ་ཝཱི་ལ།།
གསོལ་བ་འདེབས་སོ་དགོངས་རྒྱུད་བྱིན་རླབས་འཕོས།།
འཕོ་ཆེན་འོད་སྐུར་གྲོལ་བར་བྱིན་གྱིས་རློབས།།
སྣང་སྟོང་ཟུང་འཇུག་ནམ་མཁའ་ཉི་ཟླའི་ཚུལ།།
ཐབས་ཤེས་དབྱེར་མེད་ཆུ་དང་རླན་གྱི་དཔེ།
ཡབ་ཡུམ་འབྲལ་མེད་ཐུགས་བསྐྱེད་བཙན་པོའི་སྟོབས།།
དད་དམ་གཙང་མའི་ངོས་སུ་འཆར་བར་ཤོག།
རྟེན་ཅིང་འབྲེལ་འབྱུང་བཟོ་བོའི་འདུ་བྱེད་ཀྱིས།།
ས་ལམ་རི་མོ་ཇི་ལྟར་བཀོད་པའི་ངོར།།
ཡབ་ཡུམ་བྱིན་རླབས་འོད་སྣང་རྟག་ཤར་ཞིང་།།
འགྲོ་འདུལ་ངོ་མཚར་ལྟད་མོ་འབུམ་འགྱེད་ཤོག།
ཚེ་རབས་ཀུན་ཏུ་གཏེར་ཆེན་ཡབ་ཡུམ་གྱི། །
ཕྱག་གིས་འཆང་བར་འཛིན་པའི་དམ་བཅའ་འདི།།
དྲན་ཆོག་སྐྱབས་གཅིག་བླ་མས་བྱིན་བརླབ་ཤིང༌།།
བདེན་འབྲས་མངོན་དུ་གྱུར་བའི་དཔལ་སྩོལ་ཅིག།
འདི་ཉིད་འབྲི་ཀློག་འཆང་སོགས་འབྲེལ་ཐོགས་ལ།།
སྤྱན་གཅིག་ཟུམ་མེད་གདངས་བའི་སྔགས་སྲུང་མ།།
འཇིགས་རུང་ལྟོ་ཞལ་ངོམ་བའི་དྲང་སྲོང་ཆེ། །
174



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཕྱག་ན་རྡོ་རྗེ་ཕྱར་བའི་ལྷ་ཡིས་སྲུངས།།
མཐོང་ཐོས་དྲན་རེག་མ་ལུས་ཚེ་འདི་འམ།།
ཕྱི་མའི་དུས་སུ་གཏེར་ཆེན་བླ་མ་དང་།། །
དཔའ་བོ་མཁའ་འགྲོས་རྡོ་རྗེའི་གླུ་གར་བཅས། །
འོག་མིན་ཟངས་མདོག་དཔལ་རིར་ཁྲིད་པར་ཤོག།
དེ་ལྟར་སྨོན་པས་མཐུ་ཡིས་ཚེ་རབས་ཀྱི།།
ལན་ཆགས་རྟོག་སྒྲིབ་ལྷག་པ་མེད་པར་བྱང་།།
མཚོ་སྐྱེས་ལུགས་བཟང་རྣམ་རྒྱལ་རྔ་སྒྲ་ཡིས།།
སྲིད་པའི་ཁྱོན་ཀུན་འགེང་བའི་བཀྲ་ཤིས་ཤོག།
ཅེས་ཚེ་རབས་རྗེས་འཛིན་སྨོན་ལམ་དང་། ཡང་།
ན་མོ་གུ་རུ། སྣང་སྲིད་མ་ལུས་ཟིལ་གནོན་མཚོ་སྐྱེས་ཀྱི་བླ་མ།།
ཟུང་འཇུག་གྲུབ་པའི་དཔའ་མོ་མཁར་ཆེན་བཟའ་མཚོ་རྒྱལ།།
གཉིས་མེད་ཡེ་ཤེས་གཅིག་གི་རོལ་བ་རུ་ཤར་བ།།
འཇིགས་བྲལ་གཏེར་ཆེན་ནམ་མཁའ་གླིང་བ་མཆོག་མཆོད་དོ།།
དེ་རིང་དད་དམ་བརྟན་པོའི་སྐྱ་རེངས་ཀྱིས་དྲངས་བའི།།
གཏེར་ཆེན་ཡབ་ཡུམ་ཐུགས་བསྐྱེད་འོད་སྟོང་གི་བདག་པོ།།
ཀུན་གསལ་དབྱིངས་ཀུན་ཁྱབ་ཅིང་ཟབ་ཆོས་ཀྱི་འོད་ཟེར།།
ཕྱོགས་མཐའ་བར་མེད་བརྡལ་བའི་བསྐལ་བཟང་ཞིག་ཤར་བྱུང་།།
ཀྱེ་ཀྱེ་ལས་སྨོན་དག་པའི་དད་ལྡན་གྱི་སློབ་འབངས།།
རང་སེམས་དག་པའི་ནོར་བུ་བྱི་དོར་ཞིག་ཀྱིས་ལ།།
175



དཔལཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམཐར་འོག་མིན་དྷུ་མ་ཐ་ལའི་དགའསྟོན་གྱི་གླེགས་བམ།
བསླབ་ཁྲིམས་དམ་ཚིག་གཙང་མའི་དྲི་ཆབ་ཞིག་བྱུགས་ནས།།
གསང་གསུམ་མཎྜལ་དྲི་མེད་བླ་མ་ལ་ཕུལ་མཛོད།།
བསྐལ་བཟང་འདི་ལས་དམ་ཚིག་ཉམས་མེད་ཞིག་བྱུང་ན།།
འདུན་པའི་དར་དཀར་མ་དང་མཁའ་འགྲོ་ཡིས་འཐེན་ནས།།
འོག་མིན་དྷུ་མ་ཐ་ལ་མཁའ་སྤྱོད་ཀྱི་ཞིང་དུ།།
ཚོམ་བུ་གཅིག་ཏུ་གྲོལ་བ་པད་འབྱུང་གི་བཀའ་ལུང་།།
ཆོས་བརྒྱད་བསླུ་བྲིད་དུག་ཆང་རོ་བཅུད་ལ་མ་ཞེན།།
འཕྲལ་སྣང་ཚེ་འདིའི་སྣང་ཤེས་འཇའ་ཚོན་ལ་མ་ཆགས།།
དོན་ཆུང་བདག་གཞན་རྩོད་པའི་གཉིས་འཛིན་གྱིས་མ་བཅང་།།
བྱ་བྱེད་ཆམ་གྱིས་ཞོག་ལ་བླ་མའི་བཀའ་སྒྲུབས་ཤིག།
རབ་འབྱམས་རྒྱལ་ཀུན་དཀྱིལ་འཁོར་བླ་མ་ཡི་གསང་གསུམ།།
ཚུལ་བཞིན་བསྙེན་པ་མདོ་སྔགས་ཐམས་ཅད་ཀྱི་སྙིང་རྡོ།།
དེ་ཡི་རྒྱབ་རྟེན་བཀའ་དང་བསྟན་བཅོས་ཀུན་བཞུགས་པས།།
ལས་ཅན་ལ་རྩེར་སླེབས་ཁར་ཕྱི་ལྟས་རང་མ་བྱེད།།
ལྷར་བཅས་སྐྱེ་དགུ་ཡོངས་ཀྱི་གཙུག་ཏོར་གྱི་ནོར་བུ།།
གང་གི་ཞབས་ཀྱི་པདྨོའི་སོར་རྩེ་ལ་བཏུད་པའི། །
སྙིགས་དུས་མུན་པའི་གཤེད་གཅིག་ཨོ་རྒྱན་གྱི་སློབ་དཔོན།།
བསྟན་འགྲོའི་བདེ་འབྱུང་གཙུག་རྒྱན་བླ་མ་རང་ཡིན་ནོ།།
རྩོད་དུས་ཕྱོགས་ཞེན་ནགས་ཀླུང་སྟུག་པོ་ཡི་ཁྲོད་དུ།།
ཝ་མོ་སྟག་ཏུ་བརྫུ་བའི་ཕུང་ཁྲོལ་མཁན་མང་བས།།
རྒྱལ་བསྟན་སྤྱི་དང་སྔ་འགྱུར་བསྟན་པ་འདི་རྒུད་དུས།།
176



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
གཏེར་ཆོས་རྣམ་གསུམ་འདོད་འབྱུང་ས་རྟོལ་གྱི་ལྗོན་བཟང་།།
དམ་སེལ་སྐྱོན་གྱིས་མ་བསླད་ཤེལ་དཀར་གྱི་བུམ་པར།།
ཆོས་སྒོ་ཟེགས་མ་རེས་ཀྱང་རྣམ་གྲོལ་སར་སྐྱེལ་བའི།།
ཐར་འདོད་སྲོག་ཟུངས་གསོ་བའི་ཟླ་མེད་ཀྱི་སྨན་མཆོག།
གཏེར་ཆོས་རྣམ་གསུམ་ཟག་མེད་མྱོང་གྲོལ་གྱི་བདུད་རྩི།།
མ་རིག་མུན་པའི་མངལ་ན་དུག་གསུམ་གྱི་དྲི་ཆུ།།
ངོམས་མེད་འཐུང་བ་གསང་ཆེན་ཐབས་ཀྱི་རྩིས་བསྒྱུར་ཞིང་།།
ལོག་ལྟའི་ལྟོ་རྒྱ་རལ་ལ་རྣོ་གར་གྱིས་བྲེལ་བའི།།
གཏེར་ཆོས་རྣམ་གསུམ་འཇིགས་མེད་རྡོ་རྗེ་ཡི་རལ་གྲི།
རྒྱལ་ཀུན་བྱིན་རླབས་ཡན་ལག་བརྒྱད་ལྡན་གྱི་མཚོ་ལས།།
རྨད་བྱུང་འཕྲིན་ལས་འདབ་མ་ཕྱོགས་བརྒྱ་རུ་དགོད་པའི།།
ཕུན་ཚོགས་སྡེ་བཞིའི་སྦྲང་བཅུད་ཅི་དགའ་རུ་འགྱེད་མཛད།།
གཏེར་ཆོས་རྣམ་གསུམ་སྐྱོན་མེད་པད་དཀར་གྱི་ལྗོན་པ།།
ཤཱཀྱའི་དབང་པོའི་བསྟན་པ་ཉི་མའི་འོད་མ་ཉམས།།
མཚོ་སྐྱེས་ལུགས་བཟང་ཟླ་བའི་འོད་སྣང་ཡང་འབར་བཞིན།།
གང་གི་རྒྱལ་ཚབ་གཏེར་ཆེན་རྒྱུ་སྐར་གྱི་ཕྲེང་བ།།
མཛེས་པའི་སྒྲོན་མེའི་བསྐལ་བ་བཟང་པོ་འདི་རྨད་བྱུང་།།
བགྲང་བྱའི་རྩིས་རིས་འདས་པའི་རྟག་ཁྱབ་ཀྱི་འཁོར་ལོ།།
དུས་མེད་ཀ་དག་དབྱིངས་ནས་ཡེ་ཤེས་ཀྱི་རོལ་བ།།
མི་བཟད་རྒྱན་དུ་ཤར་བའི་ཟབ་ཆོས་ཀྱི་དགའ་སྟོན།།
177



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
རང་སྣང་དག་པའི་ངོས་ན་ཟང་ཐལ་དུ་བཞུགས་སྐད།།
རང་རིག་དྲི་མ་མེད་པ་སྣང་བྱེད་ཀྱི་འཁོར་ལོས།།
རང་སྣང་མཚན་མོའི་མུན་པ་རང་ས་རུ་བཅོམ་ནས།།
གཞན་སྣང་གདུལ་བྱའི་ཁམས་ལ་ཞི་བསིལ་གྱི་སྣང་བ།།
རིངས་དུ་འདྲེན་པའི་ཆོས་སྟོན་བསྟན་འགྲོ་ཡི་གསོས་སྨན།།
སུས་འབྲེལ་སྲིད་པ་ཐ་མ་མཁའ་ལྡིང་གི་བུ་རྒྱུད།།
ཚོགས་གཉིས་གཤོག་རྩེ་བརྡར་བའི་ཐབས་མཁས་ཀྱི་སྤྱོད་པས།།
འཁོར་བར་ཕྱི་ཕྱག་འཚལ་བའི་འཕུར་རྩལ་དེ་ངོམ་བཞིན།།
འོག་མིན་ཟངས་མདོག་དཔལ་རིའི་ཞིང་མཆོག་ལ་ཆས་འགྲོ།།
གླུ་འདི་རྣ་བས་ཐོས་སམ་ཡིད་ཡུལ་དུ་ཤར་ཚེ།།
དེ་ལ་གཏེར་ཆེན་ཡབ་ཡུམ་དབྱེར་མེད་ཀྱི་བྱིན་རླབས།།
ཐོགས་མེད་ཞུགས་ནས་སྡིག་ལྟུང་བག་ཆགས་ཀུན་བྱང་ཞིང་།།
མཐའ་ཀླས་འགྲོ་བ་སྒྲོལ་བའི་བཀྲ་ཤིས་ཤིག་ཤར་ཤོག།
ཞེས་རྗེ་ཡབ་ཡུམ་གྱི་ཆོས་ཚོགས་ཆེན་མོར་བསྔགས་བརྗོད་མཛད། ཚེས་བཅུར་
ལོང་ཅན་དུ་སྲོག་བསླུ་བྱེ་བ་ཉེར་བརྒྱད་ཙམ་བྱས། ། །
བོད་ཤིང་བྱ་ལོའི་ཟླ་དང་པོའི་ཚེས་ཉེར་ལྔ་རུ་ཏེན་ཡང་ལ་བྱོན་ནས་དབང་བསྐུར་དང་
སྲོག་བསླུ་རྒྱ་ཆེན་བྱས། དེ་སྐབས་ས་སྐྱ་རིན་པོ་ཆེ་འཇིགས་བྲལ་ངག་དབང་ཀུན་དགའ་
བསོད་ནམས་ཀྱིས་ཞབས་བརྟན་གསོལ་འདེབས་དྲང་སྲོང་རྒན་པོའི་ཤིས་ཚིག་ཅེས་བྱ་བ།
དག་པ་གཉིས་ལྡན་ཀུན་ཁྱབ་ཆོས་ཀྱི་སྐུ།།
འཕྲིན་ལས་མཐའ་ཡས་ལོངས་སྤྱོད་རྫོགས་པའི་སྐུ།།
འགྲོ་ཀུན་གདོད་མའི་སར་འགོད་སྤྲུལ་པའི་སྐུ།།
178



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
སྐུ་གསུམ་འདུས་ཞལ་བླ་མར་གསོལ་བ་འདེབས།།
བདུད་བཞི་འཇོམས་མཛད་འཇིགས་མེད་རྒྱལ་བའི་སྲས།།
ཕུན་ཚོགས་དཔལ་ཡོན་སྔ་འགྱུར་བསྟན་པའི་གཉེན།།
རྩ་གསུམ་ཡོངས་འདུས་དྲིན་ཅན་ཆོས་ཀྱི་རྗེ། །
ཞབས་པད་བརྟན་ཞིང་མཛད་འཕྲིན་རྒྱས་གྱུར་ཅིག།
རྒྱལ་བསྟན་སྤྱི་དང་པད་མ་ཀ་ར་ཡི།།
རིང་ལུགས་ཕྱོགས་བརྒྱར་སྤེལ་བའི་ཐུགས་བསྐྱེད་ཅན།།
འགྲོ་བའི་མགོན་ཁྱེད་སྐུ་ཚེ་རབ་བརྟན་ཅིང་།།
ཐུགས་ཀྱི་བཞེད་པ་ཡོངས་སུ་འགྲུབ་གྱུར་ཅིག།
ཆོས་ཀུན་གདོད་ནས་སྟོང་བའི་གཤིས་ལུགས་དང་།།
ཆོས་སྐྱོང་དམ་ཅན་རྒྱ་མཚོའི་ནུས་པའི་མཐུ།།
ཆོས་ལྡན་སློབ་བུའི་ལྷག་བསམ་དག་སྟོབས་ཀྱིས།།
ཆོས་རྗེ་བླ་མའི་ཞབས་པད་རྟག་བརྟན་ཤོག།
ཅེས་དང་ཟླ་གཉིས་པའི་ཚེས་བཅུར་ས་སྐྱ་ཁྲི་འཛིན་རིན་པོ་ཆེས་ཞབས་བརྟན་གསོལ་
འདེབས་འཆི་མེད་བདུད་རྩིའི་གྲུ་ཆར་ཞེས་བྱ་བ།
གཞོམ་ཞིག་ཡོངས་བྲལ་རྡོ་རྗེ་སྙིང་པོའི་ཁམས།།
ངོ་མཚར་མཚན་དཔེའི་གཟུགས་སུ་ཤར་བའི་ལྷ།།
བླ་མ་འཆི་མེད་ཚེ་ལྷ་རྒྱ་མཚོ་ཡིས།།
དེང་འདིར་ཤིས་པའི་མེ་ཏོག་ཆར་དུ་ཕོབ།།
179



དཔལཨ་བྷུ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
རྣམ་དཔྱོད་འཇིགས་པ་མེད་པའི་ལྷ་ལམ་དུ།།
ལེགས་བྱས་ཕུན་སུམ་ཚོགས་པའི་ཆ་ཤས་རྫོགས།།
འཕྲིན་ལས་བདུད་རྩིའི་ཟིལ་མངར་འབུམ་འཛགས་པའི།།
འདྲེན་མཆོག་ཆུ་ཤེལ་དབང་པོ་ཞབས་བརྟན་གསོལ།།
རྒྱལ་བའི་དབང་པོ་པད་མ་ཀ་ར་ཡིས།།
ལུགས་བཟང་ནམ་མཁའི་ནོར་བུའི་འོད་སྣང་རླབས།།
ཕྱོགས་བརྒྱར་སྤྲོ་བའི་འཕྲིན་ལས་རབ་འབྱམས་ཀྱིས།།
བསྟན་འགྲོའི་པད་ཚལ་རྒྱས་མཛད་ཞབས་བརྟན་གསོལ།།
སྐུ་ཚེའི་འདུ་བྱེད་བསྐལ་པ་རྒྱ་མཚོར་བརྟན།།
འཁོར་ལོ་གསུམ་གྱི་འཕྲིན་ལས་ཕྱོགས་བཅུར་རྒྱས།།
དོན་གཉིས་ལྷུན་འགྲུབ་ཕྱོགས་ལས་རྣམ་པར་རྒྱལ།།
ས་གསུམ་དགེ་ལེགས་སྣང་བས་ཁྱབ་གྱུར་ཅིག།
འཆི་མེད་ལྷ་ཚོགས་རྣམས་ཀྱི་བྱིན་རླབས་དང་།།
སྣང་སྟོང་རྟེན་འབྲེལ་བསླུ་བ་མེད་པའི་མཐུ།།
དད་ལྡན་སློབ་བུའི་ལྷག་བསམ་དག་སྟོབས་ཀྱིས།།
གསོལ་བཏབ་སྨོན་པའི་དོན་ཀུན་འགྲུབ་གྱུར་ཅིག།
ཅེས་པ་འབྱོར་བས་སྐུ་ཚེ་བརྟན་པའི་གསོས་སུ་སོང་། ཟླ་གསུམ་པའི་ཚེས་ལྔར་གཏེར་
ཆེན་བདུད་འཇོམས་གླིང་བའི་ཡང་སྤྲུལ་འཇིགས་བྲལ་ཡེ་ཤེས་རྡོ་རྗེའི་གདུང་སྲས་དྲི་མ་མེད་
པ་གཏེར་ཆེན་པད་མ་འགྲོ་འདུལ་གསང་སྔགས་གླིང་བའི་ཡང་སྲིད་འཕྲིན་ལས་ནོར་བུ་
རིན་པོ་ཆེའི་ཞབས་བརྟན་གསོལ་འདེབས་འབྱོར་བ་སོགས་རྟེན་འབྲེལ་སྨོན་ཚིག་བཟང་
པོས་མཚམས་སྦྱོར་བས་སྐུ་ལ་བཀྲག་མདངས་དང་འགྲོ་དོན་མཐར་རྒྱས་
180



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཀྱི་གྲོགས་སུ་
སོང་། ཚེས་བཅོ་ལྔའི་ཉིན་འབར་ཁམས་གྲོང་ཁྱེར་དུ་གསོད་ལ་ཉེ་བའི་སྲོག་ཆགས་ཚང་
མ་སྲོག་བསླུ་བྱས་ཏེ་ཉིན་ཁ་ཤས་ལ་བཤས་ར་སྟོང་པ་བྱས། དེ་ཕྱོགས་ཀྱི་སེར་སྐྱ་ཕོ་མོ་
ཡོངས་ལ་ཆོས་འབྲེལ་དང་དགེ་བསྐུལ་རྒྱ་ཆེན་བྱས་ནས་བསྟན་འགྲོའི་དོན་ཆེན་གྲུབ། ཚེས་
ཉེར་གཉིས་ལ་རང་དགོན་དུ་སེར་སྐྱ་མཆོག་དམན་ཡོངས་ཀྱིས་བསུ་བ་ཟབ་རྒྱས་བྱས། ཚེས་
ཉེར་ལྔར་བླ་རུང་ཆོས་སྡེ་ཆེན་མོ་ལ་ཡིག་བརྒྱ་དུང་ཕྱུར་གཅིག་གི་ཡོན་དམངས་སྒོར་ཁྲི་བཞི་
བཅུ་ལྷག་སྤྲད། འཕགས་པ་སྤྱན་རས་གཟིགས་དང་། སྲས་ནོར་བུ་འཛིན་པ། སྲས་མོ་རིགས་
སྔགས་འཆང་རྣམས་ཀྱིས་ཞལ་གཟིགས་ཏེ་རྒྱལ་བུ་དྲི་མེད་ཀུན་ལྡན་གྱི་རྣམ་ཐར་འཁྲབ་
སྟོན་བྱས་ན་བསྟན་འགྲོ་སྤྱི་ཡི་རྒུད་པ་གསོ་བར་ལུང་བསྟན་པ་བཞིན་རྣམ་ཐར་འཁྲབ་སྟོན་
བཞག །དེ་ལོར་ཟླ་ལྔ་པའི་ཚེས་བཅུ་དྲུག་ལ་ཟབ་ལམ་ཆོས་དྲུག་གི་ཆོས་ཚོགས་འཚོགས།
ཟླ་དྲུག་པ་སྔ་མའི་ཚེས་བཞི་ནས་ཉིན་ཤས་ལ་སྒྲོལ་མ་འཚོགས། ཚེས་བཅུར་སྐྱབས་རྗེ་
ཉིད་ཀྱི་འཁྲུངས་སྐར་གྱི་ཚོགས་སྟོན་རྒྱ་ཆེན་ཕུལ། ཚེས་བཅུ་བཞིར་རྒྱ་བོད་ཀྱི་སློབ་མ་
ཡོངས་ལ་ཚེ་སྒྲུབ་རྡོ་རྗེའི་རྒྱ་མདུད་ཀྱི་དབང་གནང་། ཟླ་བདུན་པའི་ཚེས་ལྔར་རང་དགོན་
གྱི་རྒྱ་རིགས་སློབ་མ་རྣམས་ཀྱི་འདུ་ཁང་ངེས་དོན་ཕུན་ཚོགས་ནོར་བུའི་གླིང་དུ་རོལ་བསུ་
བཅས་གདན་འདྲེན་ཞུས་ཏེ་དགའ་སྟོན་ཚོགས་ཀྱི་འཁོར་ལོ་རྒྱ་ཆེན་ཕུལ་བ་དང་དུས་
མཚུངས་སུ་ཡིག་བརྒྱ་དུང་ཕྱུར་གཅིག་གི་ཡོན་སྦྱར། ཟླ་བརྒྱད་པའི་ཡར་ཚེས་བར་ཀའི་
ཀྱི་རྟེན་འབྲེལ་རྣམ་པར་དགེ་བའི་ཉིན་མདོ་མཁྱེན་བརྩེརིན་པོ་ཆེའི་སྤྲུལ་སྐུ་མཆོག་སྤྲུལ་
ཆོས་འབྱུང་ངམ་འཇམ་དཔལ་ཆོས་ཀྱི་བློ་གྲོས་རིན་པོ་ཆེ་ཉིད་རང་དགོན་དཔལ་སྙན་ལུང་
ཐེག་ཆེན་ཆོས་འཁོར་གླིང་དུ་ཁྲི་འདོན་མངའ་གསོལ་གྱི་མཛད་སྒོ་རྒྱ་ཆེར་སྤེལ། ཚེས་བཅུ་
གསུམ་ཉིན་སློབ་གྲྭ་མ་རིག་མུན་སེལ་གླིང་གི་འདུ་ཁང་སྟེང་འོག་རྟེན་དང་བརྟེན་པ་བཅས་
ལེགས་གྲུབ་བྱུང༌། ཟླ་དགུ་པའི་ཚེས་བཅུ་ནས་ཟླ་དྲུག་གི་མཚམས་ལ་བཞུགས། ཚེས་
181



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཉེར་གཅིག་ལ་བླ་རུང་ཆོས་གྲྭ་ཆེན་མོར་གདུགས་ཚོད་དང་དངུལ་འགྱེད་བཏང་། ཚེས་ཉེར་
ལྔར་སྤྲུལ་པའི་གཏེར་སྟོན་ཆེན་པོ་ཨོ་རྒྱན་ཤེས་རབ་ཀྱིས་རྗེ་ཉིད་ཀྱི་ཞབས་བརྟན་གསོལ་
འདེབས་མི་ཤིགས་རྡོ་རྗེའི་རྒྱ་མདུད་ཅེས་པ།
ཨོཾ་སྭ་སྟི། གདོད་མའི་ཡེ་གྲོལ་ཀུན་བཟང་ཆོས་སྐུའི་མདངསཿ
ལྷུན་འགྲུབ་རྩལ་རྫོགས་ལོངས་སྐུའི་སྒྱུ་འཕྲུལ་གརཿ
གང་འདུལ་ཐབས་མཁས་འགྲོ་བའི་དཔལ་མགོན་མཆོག
སངས་རྒྱས་ཀུན་འདུས་སྤྲུལ་སྐུ་པད་མ་འབྱུང༔
བོད་ཡུལ་ཞབས་བཅགས་སྨིན་གྲོལ་དབང་བསྐུར་མཛད
ལས་ཅན་རྗེ་འབངས་མངའ་དབང་མཆོག་ཏུ་གསོལ༔
ཡང་དག་གྲུབ་བརྙེས་ནམ་མཁའི་སྙིང་པོ་ནས
ཟབ་གཏེར་མཛོད་འཛིན་བསྟན་འགྲོའི་གསོའི་སྨན་མཆོག
ལས་འབྲེལ་རྩལ་དང་ཀློང་ཆེན་རྒྱལ་བའི་དབང
གང་འདུལ་སྤྲུལ་བ་ཆུ་ཟླའི་རྣམ་རོལ་འཕྲུལ
དངོས་དང་ཡང་སྤྲུལ་བྱིན་གྱིས་བརླབས་པ་སོགས
སྔགས་བཙུན་རྗེ་བོ་དམངས་དང་སྦས་པའི་ཚུལ
མཛད་ཚུལ་མ་ངེས་འགྲོ་ལ་བདེ་སྐྱིད་སྤེལ
ད་ལྟ་འཁྲུལ་མེད་རྡོ་རྗེའི་ལུང་ཟིན་མཆོག
དྲི་མེད་དཔའ་བོ་པད་མའི་མཚན་ཅན་ཉིད
སྐུ་ཚེ་མི་འགྱུར་གཡུང་དྲུང་རྡོ་རྗེའི་ཁྲིརཿ
ཞབས་པད་བསྐལ་བརྒྱའི་བར་དུ་བཞུགས་གསོལ་འདེབས༔
བདག་ཅག་སྒོ་གསུམ་གུས་པས་བསྟེན་བྱས་ན
ཐུགས་རྗེས་འདུ་འབྲལ་མེད་པར་བརྩེར་དགོངས་ནས༔
182



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ་
དཔོན་སློབ་ཞལ་བཟང་སྐལ་ལྡན་སྨིན་གྲོལ་ལམ༔
འདྲེན་པ་མཆོག་དང་བྱང་ཆུབ་སྙིང་པོའི་བར།
སྐད་ཅིག་མི་འབྲལ་མངོན་པར་སངས་རྒྱས་ཏེ
འགྲོ་ཁམས་དོང་སྤྲུག་ནུས་པའི་དཔལ་ཐོབ་ཤོག༔
ཅེས་ཟབ་གཏེར་ལས་བཤུས་ཏེ་ཕུལ་བས་སྐུ་ཚེ་ཞབས་པད་བརྟན་ཞིང་བསྟན་འགྲོའི་
གསོས་སུ་སྨིན་པ་བྱུང༌། །
མེ་ཁྱི་བོད་ཟླ་དང་པོའི་ནང་རང་དགོན་དུ་འཕགས་པ་གར་དབང་ལྷ་དགུའི་སྒྲུབ་པ་བྱས།
ཟླ་གཉིས་པའི་ཚེས་བཅུ་གཉིས་ལ་མཁའ་འགྲོ་རིན་པོ་ཆེའི་འདས་མཆོད་ལ་གདུགས་ཚོད་
དྲངས་ཞིང་དངུལ་འགྱེད་བཏང་། འདི་ཡི་སྐབས་དགོན་པའི་འདུ་ཁང་རྙིང་པ་དེའི་རྡོ་ཤིང་
གི་བཟོ་བཀོད་རྣམས་མི་ལེགས་པས་ཁང་མཁན་མང་པོ་དང་གྲྭ་ཚང་ཡོངས་ཀྱིས་ཞིག་རལ་
གྱི་ཉེན་ཁ་ཆེ་བ་སོགས་སྙན་གསེང་ཞུས་ཚེ་རིན་པོ་ཆེས་ད་ལྟ་ལྷ་ཁང་གསར་བ་ཤིན་ཏུ་དཀའ་
སྟེ་གཅིག་དཔལ་འབྱོར་གྱི་ཆ་རྐྱེན་དང་། ཁྱད་པར་འཇིག་རྟེན་ཆོས་བརྒྱད་དང་མ་འདྲེས་
པའི་ལྷག་བསམ་རྣམ་དག་གི་རྟེན་བཞེངས་ཡོང་དཀའ་གསུངས་ནས་བཏང་སྙོམས་སུ་བཞག་
ཀྱང་། སླར་ཡང་ཁང་མཁན་མང་པོ་དང་རྒན་དགེ་བསྐོས་སོགས་བསམ་དཀར་གྱི་གྲྭ་སློབ་
མང་པོས་ཡང་ཡང་ཞུས་ཏེ་སྐྱབས་རྗེ་རིན་པོ་ཆེས་དེས་ན་ལྷ་ཁང་ཚད་ལྡན་ཅི་ཡང་མི་དགོས།
མི་བརྒྱ་ཙམ་འཚོགས་སའི་ལྷ་ཁང་མཚོན་ཙམ་ཞིག་ཡོད་པས་ཆོག་གསུངས་ནས་བཀའ་
གནང་ཐོབ་སྟེ་ས་གཟིགས་མཛད། ཉེ་འཁོར་གྲྭ་སློབ་རྣམས་ཀྱིས་རིན་པོ་ཆེར་མ་ཞུས་པར་
ལྷ་ཁང་གི་རྒྱ་ཁྱོན་ཆེ་རུ་བཏང་སྟེ་ཟླ་གསུམ་པའི་ཚེས་གསུམ་ལ་བཞེངས་འགོ་བརྩམ་ནས་
སྟེང་ཁང་པད་མ་དབང་གི་ཕོ་བྲང་དུ་ཟངས་གསེར་ལས་གྲུབ་པའི་རྟེན་གཙོ་ཆོས་སྐུ་སྣང་
བ་མཐའ་ཡས་ལ་འཁོར་པད་མ་དབང་གི་ལྷ་ཚོགས་རྣམས་དང་། བར་ཁང་ལོངས་སྐུ་ཐུགས་
183



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
རྗེ་ཆེན་པོ་ཕྱག་སྟོང་སྤྱན་སྟོང་ལ་འཁོར་གྱི་ལྷ་ཚོགས་དུ་མ་དང་། འོག་ཁང་སྤྲུལ་སྐུ་ཨོ་རྒྱན་
སྣང་སྲིད་ཟིལ་གནོན་ལ་འཁོར་འཇིགས་སྐྱོབ་ལྷ་ལྔ་སོགས་དང་། གཞན་ཡང་བལ་པོའི་
ལི་ཁྲ་སོགས་སྐུ་རྟེན་གྲངས་མང་དང་། རྒྱལ་བའི་བཀའ་འགྱུར་ཆེན་མོ་དང་རྗེས་འཇུག་
མཁས་པའི་བསྟན་བཅོས། ཟབ་གཏེར་རིན་པོ་ཆེའི་མཛོད་སོགས་སྒྲུབ་རྒྱུད་ཤིང་རྟ་བརྒྱད་
ཀྱི་གསུང་རབ་ཡོངས་རྫོགས་ལ་པོ་ཏི་ཁྲི་ལྷག་བཞུགས། དར་གདུགས་འཕན་གསུམ་དང་
དགེ་འདུན་པ་རྣམས་ཀྱི་བཞུགས་གདན་མདུན་ཅོག་སོགས་ཕྱི་ནང་གི་བཀོད་པ་མ་ལུས་
པ་ཟླ་ཤས་རིང་མིག་འཕྲུལ་བཞིན་གྲུབ་པ་ནི་སྐྱབས་རྗེ་བླ་མ་མཆོག་གི་ཐུགས་བསྐྱེད་སྨོན་
ལམ་གྱི་མཐུ་དང་རྩ་གསུམ་ཆོས་སྐྱོང་སྲུང་མས་སྡོང་གྲོགས་ཁོ་ན་ལས་ཕལ་བའི་ཡུལ་ལས་
འདས་ཞེས་ཀུན་གྱིས་གླེང་། ཟླ་གསུམ་པའི་ཚེས་ཉེར་གསུམ་ཉིན་ཙོང་ཤར་རི་ཁྲོད་དུ་ཚོགས་
སྟོན་དང་དངུལ་འགྱེད་གདུགས་ཚོད་ཕུལ། ཟླ་བཞི་པའི་ཚེས་བཅོ་བརྒྱད་ནས་ས་ག་ཟླ་
བའི་ཆོས་ཚོགས་སྐབས་རབ་གནས་དང་ཆོས་བསྐུལ། ཐོས་གྲོལ་གྱི་འཚོགས་བཅས་ཕུན་
སུམ་འཚོགས་པ་གྲུབ། ཟླ་ལྔ་བའི་ཚེས་གཅིག་ལ་ཡི་གེ་བརྒྱ་པ་དུང་གི་ཡོན་སྦྱར། ཚེས་
བཞིར་བདུད་འཇོམས་ཡང་སྤྲུལ་སྐུ་འཁོར་བཅས་བྱོན་པར་སེམས་ཁྲིད་དང་ཚེ་དབང་དབྱངས་
ཅན་མའི་དབང་སོགས་གནང་། ཚེས་ཉེར་ལྔར་བླ་རུང་ཇོ་དགོན་ཆེན་མོ་པད་མ་མཁའ་འགྲོའི་
འདུ་གླིང་ལ་གདུགས་ཚོད་དང་དངུལ་འགྱེད་བྱས། ཚེས་ཉེར་བརྒྱད་ལ་རྡོ་གྲུབ་རིན་པོ་ཆེ་
ཐུབ་བསྟན་འཕྲིན་ལས་དཔལ་བཟང་པོ་གདན་འདྲེན་ཞུས་ཏེ་སྐུ་གསུང་ཐུགས་རྟེན་སོགས་
ཚན་གྲངས་གཅིག་སྟོང་དྲུག་བརྒྱ་ལྷག་ཕུལ། ཟླ་དྲུག་པའི་ཚེས་བདུན་ཉིན་སྐྱབས་རྗེ་རྡོ་
གྲུབ་རིན་པོ་ཆེ་བྱོན་ནས་སྐུ་ཚེ་མི་འགྱུར་ཡུན་དུ་བརྟན་ཅིང་སྨིན་གྲོལ་ཆོས་ཀྱི་འཁོར་ལོ་བར་
མེད་དུ་སྐོར་དགོས་པའི་བཀའ་ནན་བཅས་མགོན་པོ་ཚེ་མཐའ་ཡས་པའི་སྐུ་དང་ས་གདན་
བཅས་གནང་སྟེ་གཟན་དཀར་གསོལ། ཚེས་བཅུའི་ཉིན་སྤྲུལ་བའི་གཏེར་ཆེན་ཨོ་རྒྱན་
རིག་རྩལ་གླིང་བའམ་ཀུན་མཁྱེན་དངོས་སྣང་སྐྱབས་རྗེ་བླ་མ་རིག་འཛིན་ཉི་མས།
184



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཨེ བརྡ་ཀ་དག་རང་བྱུང་གི་རིག་པ
དོན་སྐྱེ་མེད་སྣང་སྟོང་གི་བུ་ཆུང
སྣང་སྲིད་རྣམ་དག་གི་དཀྱིལ་འཁོར
བཞད་པ་བརྒྱད་ལྡན་གྱི་དབྱིངས་སུ
རྟ་སྐད་ཐེངས་གསུམ་དུ་བསྒྲགས་ཚེ༔
བརྡ་གླུ་དང་པོ་ནི་འདི་སྐད
གངས་ལྗོངས་ཀྱི་བསྟན་པའི་མཛེས་བྱེད༔
སྔགས་སྐྱེས་ཀྱི་རྣལ་འབྱོར་འདོད་ན༔
མ་གནས་གསུམ་མཁའ་འགྲོའི་ཚོགས་དཔོན༔
མ་བཅོས་གསུམ་ལྡན་གྱི་རྣལ་འབྱོར
མགོ་རལ་བའི་ལྕང་ལོ་ཤིགས་སེ་
ལུས་མཛེས་པའི་ལྕང་ལོ་གོས་དཀར
སེམས་མ་བཅོས་རྣལ་འབྱོར་གྱི་རིག་པ
སྐུ་ཚེ་ཡི་གེགས་རྐྱེན་དེ་སེལ་བྱེད་
བཅུ་དྲུག་གི་འགྲོས་ལྡན་དགའ་མ
བརྡ་གླུ་གཉིས་པ༔
ཤར་རྒྱལ་མོ་རོང་གི་དཀྱིལ་འཁོར
བཅུ་དྲུག་གི་འགྲོས་ལྡན་དགའ་མ
སྣང་སྟོང་གི་བརྡ་གླུ་གྱེར་ན༔
མ་མཁའ་འགྲོའི་སྤྲིན་ཚོགས་འདུ་བའི
185



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཆོས་ཐེག་དགུའི་རྩེ་རྒྱལ་གྲོལ་ལམ༔
རྩལ་སྣང་བ་བཞི་ཡི་བོག་འདོན
དབྱིངས་སྐྱེ་འཆི་མེད་པར་སྦྱོར་འཚལ༔
བརྡ་གླུ་གསུམ་པ
སྟེང་རྨ་བྱའི་གདུགས་སྐོར་མཛེས་པ
འོག་སེང་གེ་རྔམ་བརྗིད་དཔའ་བས
ཕས་རྒོལ་གྱི་ཝ་སྐྱེས་ཟིལ་གནོན༔
གདོང་ལྔ་ཡིས་ང་རོ་བསྒྲགས་ཚེ
ས་གསུམ་གྱི་སྐྱེ་དགུ་དབང་བསྡུ
བསྟན་དགོན་གྱི་མེ་ཏོག་མཛེས་པར
སད་སེར་གྱི་བ་མོ་ལྡང་ཚེ
ཁྱེད་གཡུ་འབྲུག་གིས་ངར་སྐད་སྒྲོགས་ན
ས་གཞི་ཡི་རྒྱན་ལ་ཆར་འབེབ༔
རྩི་ཤིང་གི་ཁ་ཡང་འབྱེད་པའི
དོན་གནད་ཀྱི་ལྡེའུ་མིག་གཅིག་པུ
མགོ་རལ་བའི་ཅོད་པཎ་དགུང་ལ་རེག
ལུས་རིན་ཆེན་རྒྱན་ཆ་སྐུ་ལ་མཛེསཿ
གསུང་ཐེག་དགུའི་ཡང་མཛོད་ཨ་ཏིའི་ཆོས༔
རྩལ་སྤྲུགས་ནས་ཡི་གེར་ཕབ་ན་དགེ
དོན་སྐྱེ་མེད་ལྷ་ལམ་ཡངས་པ་ན
བྱ་རྒོད་པོས་གཤོག་རྩལ་ཡང་ཡང་ངོམ༔
186



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
བྱ་ཚང་མི་འགྱུར་བྲག་ལ་བཅའ་
སྐུ་ཚེའི་གེགས་རྐྱེན་ཀུན་སེལ་ནས༔
ལོ་བརྒྱད་ཅུའི་བར་དུ་འཚོ་ཡང་སྲིད
མ་སྔགས་ཀྱི་རྒྱལ་མོའི་གསོལ་ཕྲིན་དང
མ་བདེ་ཆེན་རྒྱལ་མོའི་སྒྲུབ་པ་གལ
དོན་བུ་ཆུང་ཡིད་ལ་དེ་ལྟར་ཞོག
ཞེས་པའི་བརྡ་ལུང་བཅས་རྡོ་གྲུབ་རིན་པོ་ཆེ་ཐུབ་བསྟན་འཕྲིན་ལས་དཔལ་བཟང་
པོ་དང་། ས་སྐྱ་གོང་མ་རིན་པོ་ཆེ་སོགས་ཀྱིས་དབུ་རལ་བའི་གླེགས་བམ་དང་སྙན་དུང་རྣའི་
རྒྱན་ཆ། སྐུ་ལ་གཟན་དཀར་སོགས་གསང་བ་སྔགས་ཀྱི་ཆ་ལུགས་བྱས་ན་སྐུ་ཚེ་ཡུན་དུ་
བརྟན་ཅིང་མཛད་འཕྲིན་མཁའ་དང་མཉམ་སྟེ་བསྟན་འགྲོའི་དོན་ཆེན་ཡོད་ཚུལ་གྱི་ལུང་
བསྟན་བཅས་ཟབ་གཏེར་གསར་ཕབ་དང་རྫོགས་པ་ཆེན་པོའི་ཆོས་ཀྱི་འཁོར་ལོ་སྐོར་དགོས་
པའི་སྐུལ་མ་གནང་། གཞན་ཡང་མཁའ་འགྲོ་རིན་པོ་ཆེ་ཏཱ་རེ་བདེ་ཆེན་རྒྱལ་མོས་རྗེ་ཉིད་
ལ་སྔ་སོར་ཆེད་དུ་ཕབ་པའི་ལུང་བསྟན་ལས།
སྲོག་མི་འགྱུར་རྡོ་རྗེའི་མདུད་རྒྱ་གང
སྐུ་རཏྣའི་འཕྲེང་བ་ཀུན་ལ་མཛེསཿ
དབུ་རལ་བའི་ཅོད་པཎ་གླེགས་བམ་ཁུར
གསེར་སེར་པོའི་ཉི་ཟླ་སྙན་ལ་མཛེསཿ
ལྷ་དཔའ་མོའི་རྒྱན་དྲུག་སྐུ་ལ་ཀླུབ
ལས་ཐབས་ལྡན་ཕྱག་རྒྱ་འབྲལ་མེད་འགྲོགས
ནང་རིག་གདངས་ཐིག་ལེའི་གསལ་ཆ་བརྟན༔
187



ས
དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
དབྱིངས་སྒྲོན་དྲུག་སྣང་བཞིའི་རྟགས་ཚད་རྫོགས
ལམ་ཚད་ཕེབ་ལོངས་སྐུའི་བཀོད་པ་སྣང
འབྱུང་སྒྱུ་ལུས་དབྱིངས་བསྡུ་མཁའ་ལམ་སྤྱོད
གནས་དྷུ་མ་ཐ་ལ་མཁའ་འགྲོའི་གྲོང
མ་བདེ་ཆེན་གསང་བ་ཡེ་ཤེས་ད
གནས་ཀུན་ཉུལ་ཀརྨ་མུ་དྲ་མ
སྲིད་མཚོ་བྱུང་རྒྱལ་བའི་ལྕམ་གཅིག་མོ
རྗེའི་མཐུན་སྦྱོར་ཀ་ལ་སིདྡྷི་སོགསཿ
ལས་འབྲལ་མེད་དམ་ཚིག་ཕྱག་རྒྱས་བཅིངས
རྒྱུད་སྨིན་གྲོལ་དབང་བཞི་ཉམས་བླངས་བས
གྲོགས་མཚེ་མ་རྡོ་རྗེའི་སྤུན་ཟླ་བཅས༔
ལས་འབྲེལ་ཐོག་དུང་ཕྱུར་བརྒྱ་ཕྲག་ལྷག
ཞིང་རྔ་ཡབ་མཁའ་འགྲོའི་གླིང་ལ་འདྲེན
ཞེས་དང་། སྤྲུལ་བའི་གཏེར་ཆེན་མཆོག་སྤྲུལ་རིན་པོ་ཆེ་ལྷ་མཚམས་ཀྱིས།
དབུ་མཐོན་མཐིང་ནོར་བུའི་དགའ་འཁྱིལ་སོགས༔
ཆས་བཅུ་གསུམ་སྐུ་ཡི་རྒྱན་དུ་མཛེས་
ཞེས་དང་། པདྨའི་རྒྱལ་ཚབ་ཨོ་རྒྱན་ཤེས་རབ་ཀྱིས།
ཆས་ལྕང་ལོའི་ཟལ་བུའི་ཚུལ་འཆང་ན
ཡུལ་མདོ་སྨད་རྒྱ་བོད་སོག་པོ་ཚུན
ཆོས་འབྲེལ་ཟབ་ཕན་བདེའི་ཉི་གཞོན་བརྡལ
188



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཞེས་སོགས་གསུངས་པ་ལྟར་དབུ་སྐྲ་དང་གཟན་དཀར་སོགས་གོས་དཀར་ལྕང་ལོའི་
ཆས་སུ་ཞུགས་པས་སྐུ་ཚེ་ཡུན་བརྟན་དང་མཛད་འཕྲིན་རྒྱས་པའི་གྲོགས་སུ་སོང་། ཚེས་
བཅུ་དྲུག་ཉིན་ཤེལ་ཁྱིམ་དྲི་མེད་འོད་གསལ་གླིང་དུ་དཔོན་སློབ་མཉམ་འཛོམས་ཀྱིས་དགའ་
སྟོན་ལ་རོལ་ཚེ་སྐྱབས་རྗེ་རིན་པོ་ཆེར་ནེའུ་ཆུང་གཡུ་ཡི་སྒྲོལ་མས་ཞལ་གཟིགས་ཚུལ་ནི།
སྐྱབས་རྗེ་འཇང་སྲས་གཡུ་ལྷ་ཐོག་འགྱུར་རིན་པོ་ཆེའི་མདུན་དུ་ནེའུ་ཆུང་གཡུ་ཡི་སྒྲོལ་མས་
ནོར་བུ་རིགས་ལྔ་དང་རིན་པོ་ཆེ་སྣ་ཚོགས། གཟི་སྒྲོམ་ཨ་ཡིག་གི་རིས་ཅན་དང་། དར་
ཁ་དོག་སྣ་ལྔ་ཕྱག་ཏུ་བཟུང་ནས་གླུ་འདི་ལྟར་བླངས་སོ།།
གླུ་ཨ་ལ་སྐྱེ་བ་མེད་པའི་གླུ།།
མ་ཐ་ལ་འགགས་པ་མེད་པའི་གླུ།།
དོན་རང་བྱུང་བརྗོད་བྲལ་ཆོས་ཀྱི་གླུ།།
སྐྱབས་བསླུ་མེད་དཀོན་མཆོག་རྣམ་གསུམ་མཆོད།།
ངའི་སྙིང་ཀ་ཆོས་ཀྱི་འཁོར་ལོ་ན།།
དཔལ་བདེ་མཆོག་འཁོར་ལོ་སྡོམ་པ་བཞུགས།།
འཁོར་མ་ཚོགས་དཔའ་བོ་མཁའ་འགྲོས་བསྐོར།།
ཨ་སེར་མོའི་གླུ་ལ་ལེན་རོགས་མཛོད།།
ས་འདི་ཡི་ས་ངོ་མ་ཤེས་ན།།
སྐྱིད་ལྷ་ཐང་པད་མའི་དགའ་ཚལ་ནས།།
དོན་དྲི་མེད་འོད་གསལ་ཁང་བཟང་རེད།།
སྨན་ང་འདྲ་ང་ངོ་མ་ཤེས་ན།།
མ་རྗེ་བཙུན་ཨརྱ་ཏཱ་རེ་མ།།
189



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
མིའི་ཚུལ་བཟུང་དུང་སྨན་ཌཱཀྐིའི་གཙོ།།
སྨན་ནེའུ་ཆུང་གཡུ་ཡི་སྒྲོལ་མ་ཡིན།།
གླ་འདི་ཡི་གླུ་ངོ་མ་ཤེས་ན།།
ནེའུ་ཆུང་ཆུང་བདེ་སྟོང་སྤྲོ་གླུ་ཡིན།།
ཡ་འཇང་སྲས་གཡུ་ལྷ་རིན་པོ་ཆེ།།
ཐུགས་མ་ཡེངས་ང་ཡི་གླུ་ལ་གསོན།།
ང་ལྷ་སྨན་གཡུ་ཡི་སྒྲོལ་མ་དེ།།
ཐག་ཉེ་ནས་མ་ཡོང་རིང་ནས་འོང་།།
གནས་མཁའ་སྤྱོད་གཡུ་ལོ་བཀོད་ཞིང་ནས།།
འཁོར་མ་ཚོགས་དཔའ་བོའི་ཚོགས་གྲལ་ནས།།
རྗེ་རྒྱལ་སྲས་ཡིད་ཀྱི་འཁྲི་ཤིང་ཁྱེད།།
ཞལ་ནམ་མཇལ་གསུངས་བཟང་ནམ་ཐོས་སྙམ།།
འཇའ་འོད་ལྔའི་དར་ལམ་སྟེང་ནས་ཕེབས།།
ཡང་གནའ་མི་བོད་ཀྱི་གཏམ་དཔེ་ལ།།
ཤིང་ཤུག་ལོའི་གཡུ་མདོག་དྲི་བཟང་དེ།།
སྒྱུར་མ་བྲ་ཁུ་བྱུག་སྔོན་མོ་ངས། །
མོན་ཁ་ཐག་རིང་ཡང་དཀའ་མ་འཛེམས།།
ཚེ་སྔོན་མའི་བསྐོས་ཐང་ཡིད་ལ་བཅགས།།
སྟོན་སེར་བའི་ངད་རླུང་ལྡང་ན་ཡང་།།
ཤིང་ཤུག་ལོའི་དགའ་ཚལ་བརྗེད་མེད་རེད།།
འཇང་སྲས་ཆུང་གཡུ་ལྷ་རིན་པོ་ཆེ།།
190



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ་
སྒྱུར་མ་བྲ་ནེའུ་ཆུང་གཡུ་སྒྲོན་ངས།།
གནས་ལམ་ཐག་རིང་ཡང་དཀའ་མ་འཛེམས།།
སྐྱེ་ཚེ་རབས་མང་པོའི་དད་འདུན་དྲན།།
ཚེ་ཕྱི་མའི་མགྲོན་གྱིས་བོས་ན་ཡང་།།
གྲོགས་གཡུ་ལྷ་ཡིད་ཀྱི་རྟེན་སོ་ཡིན།།
ད་དེ་རིང་བཀྲ་ཤིས་ཉི་མ་ལ།།
མི་འདིར་འདུས་དཔོན་སློབ་བརྩེ་བའི་ངང་།།
ཐུགས་མཐུན་པའི་དམ་ཚིག་གཏའ་རུ་བཟུང་།།
ཡིད་དགའ་བའི་རྩེ་དགའ་དི་རི་རི།།
ཞལ་ཇ་ཆང་ཟས་རིགས་སྣ་ཚོགས་གསོལ།།
བསྟན་འགྲོ་བའི་དོན་ཆེན་ཐུགས་ལ་བཅགས།།
སྐྱིད་ལྷ་ཐང་པད་མའི་དགའ་ཚལ་འདིར།།
སྟེང་དཔལ་ལྡན་བླ་མའི་དགྱེས་ཞལ་ངོམས།།
བར་དཔའ་བོ་མཁའ་འགྲོ་འབུམ་སྤྲིན་འཁྲིགས།།
འོག་ལྷ་ཀླུ་མི་ཡིས་དགའ་བྲོ་འཁྲབ།།
ཐུགས་དགྱེས་པའི་དགའ་ཚལ་ཨ་ལ་ལ།།
འཇང་ལྷ་སྲས་དཔའ་བོ་རིན་པོ་ཆེ། །
སྨན་ནེའུ་ཆུང་ལྷ་མོ་དྲན་ནམ་ཅི།
གསུང་རྡོ་རྗེའི་ཞལ་བཞེས་དྲན་ནམ་ཅི།
ཐུགས་མཛའ་བརྩེ་དད་འདུན་དྲན་ནམ་ཅི།།
191



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའསྟོན་གྱི་གླེགས་བམ།
ཐུགས་དགའ་སྐྱོ་འདྲེས་མ་ཡིན་ནམ་ཅི།།
དུས་ད་ནངས་ཐོ་རེངས་དང་པོ་ལ།།
སྨན་སྐྱེ་ཡག་གཟུགས་མཛེས་ལྷ་མོའི་གཟུགས།།
འཇའ་གུར་ཁྱིམ་ལམ་ནས་ལྡེམ་ལྡེམ་ཕེབས།།
གསུང་འབྱུང་འགྱུར་རྡོ་རྗེའི་བརྡ་ལུང་གནང༌།།
ངོ་ཤེས་སམ་ཡིད་ཀྱི་འཁྲི་ཤིང་ལགས།།
བརྡ་གསན་ནམ་གཏན་གྲོགས་རིན་པོ་ཆེ།།
ཨེ་ཨ་ལ་དེ་ཚོ་ཁ་མཚར་ཙམ།།
ངའི་སྙིང་གྲོགས་གཏེར་འབྱིན་རིན་པོ་ཆེ།།
གནས་མཁའ་སྤྱོད་ཁ་ཐག་ཅི་ལ་རིང་།།
དོན་རང་བྱུང་གཉུག་མའི་ཡེ་ཤེས་ངང་།།
ང་སྐད་ཅིག་ཙམ་ཡང་འབྲལ་མ་མྱོང་།།
ཐུགས་སྐྱོ་བ་མ་མཛད་རིན་པོ་ཆེ།།
སེམས་གདུང་བ་མི་དགོས་འདིར་ཚོགས་རྣམས།།
ངའི་སྒྱུ་ལུས་ལྷ་ཡི་མེ་ཏོག་དེ།།
ཉམས་དཔྱད་ན་སད་ཀྱིས་ཁྱེར་སྙམ་ཡང་།།
དོན་འོད་གསལ་ངང་དུ་འདུ་འབྲལ་མེད།།
སང་ངུར་མོའི་ལོ་ཡི་དུས་ཚོད་བཟང་།།
གཏེར་སྔ་ཕྱི་གསར་རྙིང་ནོར་བུའི་མཛོད།།
སྒོ་འབྱེད་པའི་ལྡེའུ་མིག་ང་ཡིས་བྱེད།།
རྐྱེན་མ་རུང་འཚུབ་མ་ང་ཡིས་བསལ།།
192



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
དོན་མཛད་འཕྲིན་སྒོ་ཆེན་ང་ཡིས་འབྱེད།།
དགུང་ཨ་སྔོན་ཕྱུག་མོའི་གུར་ཁང་ནས།།
འབྲུག་སྡེ་ལྔས་གསུངས་སྙན་ལྡིར་ལྡིར་བྱེད།།
གློག་དམར་པོའི་མེ་སྟག་ཕྱོགས་ཀུན་འཕྲོས།།
འདི་དར་ཅིག་སྣང་བའི་ཉམས་དང་འདྲ།།
འོད་འཇའ་གུར་འཁྲིགས་པའི་གུར་ཁང་ནས།།
སྨན་ནེའུ་ཆུང་གླུ་དབྱངས་སྙན་སྙན་མགུར།།
ཐུགས་བྱམས་བརྩེ་དགའ་བས་ཟུར་མིག་གཡོ།།
འདི་དལ་ཅིག་ཉམས་ཀྱི་སྣང་བ་འདྲ།།
རེད་ཨེ་གོ་ཚེ་རབས་གཏན་གྱི་གྲོགས།།
བརྡ་དགོངས་མཛོད་འཕྲུལ་གྱི་གའུ་ན།།
དཔལ་བདེ་མཆོག་སྒྲུབ་པའི་ཟབ་བཅུད་གདའ།།
དོན་དུས་ལས་མ་ཡོལ་རིན་པོ་ཆེ།།
གླུ་གསན་ན་སྙན་གྱིས་ཐུགས་ལ་ཞོག།
མ་གསན་གླུ་ལ་འབྲེལ་བ་ཞུ།།
འཇང་ལྷ་སྲས་ཐུགས་ལ་དེ་ལྟར་ཞོག།
ཞེས་གསུངས་ཚེ་སྐྱབས་རྗེ་འཇང་ལྷ་སྲས་གཡུ་ལྷ་དཔའ་བོ་འཁོར་ཚོགས་མ་ལུས་
པ་དལ་གཅིག་དགའ་སྐྱོ་འབྱེད་མི་ཤེས་པའི་ངང་གནས་ཚེ། སླར་འཇང་ལྷ་སྲས་ཀྱིས་དགའ་
སྐྱོ་ཟུང་འབྲེལ་གྱི་ངང་ནས་གླུ་འདི་ལྟར་བླངས་སོ།།
གླུ་ཨ་ལ་རྒྱལ་བསྟན་དར་བའི་གླུ།།
193



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
མ་ཐ་ལ་ནག་ཕྱོགས་འཇོམས་པའི་གླུ།།
གླུ་ཨ་ལས་ཐབས་མཆོག་བདེ་བ་མཚོན།།
མ་ཐ་ལས་ཤེས་རབ་སྟོང་པ་མཚོན།།
གནས་སྤྱི་གཙུག་བདེ་ཆེན་འཁོར་ལོ་ན།།
མགོན་རིགས་འདུས་མཚོ་སྐྱེས་ཡབ་ཡུམ་མཁྱེན།།
ས་འདི་ནི་པད་མའི་དགའ་ཚལ་ཐང་།།
ཁྱིམ་འདི་ནི་དྲི་མེད་འོད་གསལ་ཁང་། །
མི་ང་ནི་འཇང་སྲས་གཡུ་ལྷ་ཡིན།།
གླུ་འདི་ནི་ཁུ་བྱུག་དྲུག་འགྱུར་ཟེར།།
སྨན་ནེའུ་ཆུང་གཏན་གྲོགས་རིན་པོ་ཆེ།།
ཞིང་ཁ་ཐག་རིང་ལ་མ་འཛེམས་པར།།
གནས་འདིར་ཕེབས་སྙིང་ནས་བཀའ་དྲིན་ཆེ།།
སྐྱེ་ཚེ་རབས་མང་པོའི་འབྲེལ་བ་ཡིས།།
གྲོགས་ནེའུ་ཆུང་ནམ་ཡང་བརྗེད་པ་མེད།།
གསུངས་ཞལ་བཞེས་བསླུ་མེད་ལོས་རེ་དྲན།།
ཐུགས་བྱམས་བརྩེ་འགྱུར་མེད་ལོས་ཤེས་ལགས།།
སེམས་དགའ་སྐྱོ་འདྲེས་མ་མཁྱེན་ནམ་ཅི།།
སྔོན་འཕགས་ཡུལ་བོད་དང་ཙི་ནའི་ཡུལ།།
ལས་བདེ་སྡུག་འདྲེས་མས་གཞན་དོན་བྱས།།
དུས་འདི་ནས་བྱང་ཆུབ་སྙིང་པོའི་བར།།
གྲོགས་ཁྱེད་ལ་འབྲལ་སྙམ་ཡེ་མི་འདུག།།
194



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ང་མདོ་ཁམས་སྙིགས་མའི་དུས་ཡུལ་འདིར།།
ཤུལ་ལུས་པ་སྙིང་རྗེས་དགོངས་སམ་ཅི། །
དུས་ན་ལོ་བྱ་ཡི་དུས་ཚེས་ལ།། །
ཞིང་བསུ་མར་ཕེབས་གསུངས་རྫུན་ནམ་ཅི།།
ལྷ་གོང་མའི་གསུངས་དེ་འཁྲུལ་མེད་བསམ།།
མ་མཁའ་འགྲོའི་བརྡ་ལུང་རྫུན་མེད་སྙམ།།
དེ་ཅི་ཡིན་གཏན་གྲོགས་རིན་པོ་ཆེ།།
གྲོགས་ནེའུ་ཆུང་གསུངས་ཚིག་འཇམ་རྩུབ་ཅི།།
ངས་དམ་ཚིག་འགྱུར་མེད་སྙིང་ལ་བཅགས།།
བསྟན་འགྲོ་བའི་དོན་ཆེན་སྲོག་དང་བསྡོས།།
གྲོགས་ཁྱེད་གསུངས་བསླུ་མེད་ཡིད་ཆེས་བྱས།།
བརྡ་དོན་ཐོག་མི་ཁེལ་ཅི་ལ་དགོངས།།
ཨ་དེ་ཚོ་ཨ་མཚར་ཀུ་རེའི་ཚིག།
སྨན་ནེའུ་ཆུང་བཀའ་དྲིན་བརྗེད་མེད་ཡིན།།
ང་གཡུ་ལྷས་སྐྱིད་སྡུག་ཅི་བྱུང་ཡང་།།
སྐྱབས་གཞན་ལ་མི་རེ་ཁྱེད་ལ་རེ།།
ཤིང་ཤུག་ལོ་སྐྱེ་ཡག་འགྱུར་མེད་རེད།།
བྱ་ཁུ་ལོ་མོན་ཡུལ་ཅི་ལ་འགྲོ།།
དགོངས་ཨ་སྔོན་ནམ་མཁའ་འགྱུར་མེད་ཡིན།།
གསེར་རྟ་བདུན་ནུབ་ལ་ཅིའི་ཕྱིར་འགྲོ།
195



དཔལཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམཐར་འོག་མིན་དྷུ་མ་ཐ་ལའི་དགའསྟོན་གྱི་གླེགས་བམ།
དེ་གནའ་མི་བོད་ཀྱི་གཏམ་དཔེར་གྲགས།།
ངའི་ལུས་ཁམས་གདན་གསུམ་དཀྱིལ་འཁོར་ལ།།
ལྷ་རྩ་གསུམ་རྒྱ་མཚོ་འབུམ་སྤྲིན་འཁྲིགས།།
ཐབས་བདེ་ཆེན་དགའ་བཞིའི་བདུད་རྩི་ཡིས།།
དོན་མི་ཤིགས་གཉུག་མའི་རང་ཞལ་མཇལ།།
གནས་དག་པ་རང་སྣང་བདེ་ཆེན་ཞིང་།།
ཡུལ་གཡུ་ལོ་བཀོད་ཅེས་གཞན་མ་རྙེད།།
དོན་སྣང་སྲིད་བདེ་སྟོང་ཡེ་ཤེས་གཅིག།
གྲོགས་ནེའུ་ཆུང་མ་ཞེས་གཞན་མ་རྙེད།།
སྣང་སྲིད་འདི་རིག་པ་གཅིག་གི་ངང་།།
ང་ཁྱོད་ཞེས་མཚན་འཛིན་ཡེ་ནས་བྲལ།།
ཡུལ་སྣ་ཚོགས་སྣང་བའི་རྫུན་རིས་འདི།།
དབྱིངས་སྤྲོས་བྲལ་ཆོས་སྐུའི་ཀློང་དུ་བརྡལ།།
གླུ་གོ་ན་སྙན་གྱི་དབང་པོར་བཞེས།།
དོན་མ་གསན་གླུ་ལ་འབྲེལ་བ་ཞུ།།
སྨན་ནེའུ་ཆུང་ལྷ་མོའི་ཐུགས་ལ་ཞོག།
ཅེས་སྨྲས་ཚེ་ནེའུ་ཆུང་གཡུ་ཡི་སྒྲོལ་མ་དེ་སྐད་ཅིག་གིས་དབང་མཛད་ཀུ་རུ་ཀུལླེའི་
རྣམ་པར་གྱུར་ནས་བརྩེ་བས་བཞད་སྒྲ་དང་བཅས་ཏེ་འོད་དམར་པོའི་ཐིག་ལེ་ཞིག་ཏུ་གྱུར་
ནས་རྗེ་ཉིད་ཀྱི་སྙིང་གར་ཐིམ་ཚེ་བརྗོད་བྲལ་བློ་འདས་ཆེན་པོའི་ཀློང་དུ་འབྱམས་ཀླས་སོ། །
ཟླ་བདུན་པའི་ཚེས་བཅུ་དགུའི་ཉིན་སྐྱབས་རྗེ་ཉིད་ལ་མཁའ་འགྲོ་མ་ལས་ཀྱི་དབང་མོས།
བརྡ་རང་བྱུང་སྐྱེ་འགགས་བྲལ་བ་ཡི༔
196



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
རྩལ་གང་ཤར་ཌཱཀྐིའི་བརྡ་རིས་ལ། ཨེ་ཨེ།
ཡུལ་བརྗོད་བྲལ་གཉུག་མའི་ཡེ་ཤེས་ངང༔
དོན་རང་བྱུང་དོན་གྱི་མཁའ་འགྲོ་མ༔
གཞི་རང་བབ་རྩོལ་བྲལ་ཉམས་བླངས་ན
དོན་འབྲས་བུ་གཉུག་མའི་རང་ས་ཟིན
འདི་ནས་ཤར་ཕྱོགས་བཞི་གཉིས་ན
དུང་གི་རྣ་རྒྱན་ཨ་རེ་མཛེསཿ
ཝང་ས་ཁམ་བྲལ་ཡེ་ཤེས་མཚན༔
ཀླུ་ལྡན་མཛེས་པས་ནོར་བུ་སྟེར༔
འདོད་འབྱུང་དབང་གི་འཕྲིན་ལས་རྒྱས
མཐོང་ཐོས་དྲན་རེག་གྲོལ་བ་ཡི༔
ཚད་མེད་འགྲོ་དོན་འབྱུང་བར་འགྱུར
ཞེས་ལུང་བསྟན་པ་ལྟར་རྒྱལ་བསྟན་སྤྱི་དང་བྱེ་བྲག་སྔ་འགྱུར་རྙིང་མ། ཡང་དགོས་
སུ་བོད་གངས་ལྗོངས་འདིར་དགོས་དོན་ཧ་ཅང་ཆེ་བའི་དབང་མཛད་མཁའ་འགྲོའི་མཆོད་
རྟེན་ཞིག་བཞེངས་འགོ་རྩོམ་ཚེ་བསླབ་གསུམ་རྒྱན་འཆང་དམ་པ་མཆོག་སྤྲུལ་རིན་པོ་ཆེ་
མཚོ་བྱུང་བཞད་པའི་རྡོ་རྗེས་ཡོན་བདག་མཛད་དེ་གདན་ཟླ་གམ་དྲུག་བརྩེགས་ཀྱི་སྟེང་དུ་ཐོག་
མར་ས་གཟིགས་དང་བཞེངས་གྲུབ་སྟེ་རབ་གནས་ཀྱི་སྐབས་ཐམས་ཅད་དུ་ནམ་མཁར་འཇའ་
འོད་ཀྱི་གུར་ཕུབ་པ་སོགས་ངོ་མཚར་བའི་རྟགས་མང་དུ་བྱུང་། ཟླ་བརྒྱད་པའི་ཚེས་བརྒྱད་ལ་
གུ་རུའི་སྦྱིན་བསྲེག་བྱེ་བ་དང་། ཚེས་བཅུ་བདུན་ལ་རྟེན་འབྲེལ་ཉེས་སེལ་གྱི་ཚོགས་འབུམ་
བསགས། ཟླ་དགུ་བའི་ཚེས་བཅུ་ནས་ཟླ་དྲུག་གི་བར་དུ་སྐུ་མཚམས་ལ་བཞུགས། །
197



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
མེ་ཕག་ལོའི་ཧོར་ཟླ་དང་པོའི་ཚེས་གསུམ་ཉིན་གྱི་སྔ་དྲོ་འཕགས་པ་གར་དབང་ལྷ་
དགུའི་སྒྲུབ་བསྙེན་བཟླ་བའི་སྐབས་སུ་སྐྱབས་རྗེ་རིན་པོ་ཆེའི་གཉིད་དང་འོད་གསལ་འདྲེས་
པའི་སྣང་ཆ་ལ་ས་ཕྱོགས་འདི་རིན་པོ་ཆེ་སྣ་ཚོགས་ལས་གྲུབ་ཅིང་འོད་དམར་པོ་ཕྱོགས་
ཀུན་འཕྲོ་བ་མེ་ཏོག་དམར་པོའི་རིགས་རྣམ་པ་སྣ་ཚོགས་སྐྱེས་པ། ཆུ་དང་རྩི་ཤིང་ཁང་བཟང་
ཐམས་ཅད་ཁ་དོག་དམར་པོ་འོད་ཟེར་ཕྱོགས་ཀུན་འཕྲོ་ཞིང་། དེ་ཚེ་གང་ནས་གྲགས་མི་
ཤེས་པའི་རྟ་སྐད་ཀྱི་འཚེར་སྒྲས་ཡུལ་ཁམས་ཐམས་ཅད་ཤིག་ཤིག་གཡོ་ནུས་པའི་སྒྲ་ཐེངས་
དགུ་གྲགས་པ་ཐོས་ཚེ། གང་ནས་འོང་མི་ཤེས་པའི་བུ་མོ་དམར་མོ་རིན་པོ་ཆེའི་རྒྱན་དམར་
པོ་རྣམ་པ་སྣ་ཚོགས་ཀྱིས་སྤྲས་པ་ཞིག་ཁོང་གི་མདུན་ཐད་དུ་འོང་ནས་བཞད་སྒྲ་ཐག་ཐག་
བྱེད་བཞིན།
ཨེ་ཨེ་ང་ནི་དྷུ་མ་ཐ་ལ་ནས།།
མཚོ་རྒྱལ་མངག་པའི་ཕོ་ཉ་མོ།།
པད་མ་གར་དབང་སྒྲོལ་མ་ཡིན།།
རྗེ་ཁྱེད་དཔོན་སློབ་ཐམས་ཅད་ཀྱི།།
དབང་གི་སྒྲུབ་པ་བྱེད་པ་ལ།།
བསྟན་འགྲོའི་དོན་ཆེན་ཡོངས་འགྲུབ་པའི།།
རྟགས་དང་རྟེན་འབྲེལ་ཅི་བྱུང་ལགས།།
འདི་ནས་ལྔ་དང་བརྒྱད་མཚམས་སུ།།
རིགས་ལྡན་མི་དང་མི་མིན་གྱིས།།
རྟེན་འབྲེལ་ལེགས་པའི་བརྡས་བསྐུལ་ཚེ།།
ཟབ་གཏེར་རིན་ཆེན་མཛོད་གང་ནས།།
ཟབ་མོ་ནོར་བུའི་དབྱིག་ཆེན་པོ།།
མི་ཟད་གཏེར་གྱི་འབྱུང་གནས་མཆོག།།
198



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
པད་མ་ནོར་བུའི་ཕོ་བྲང་ཞེས།།
བརྡ་ཚིག་ལུང་བྱང་ཕབ་རན་པའི།།
རྫས་གཏེར་པད་མ་ར་གའི་མདོག།
རིག་ལྡན་མི་མོའི་ཕྱག་ནས་རྙེད།།
མཁའ་འགྲོའི་བརྡ་བྱང་ནོར་བུའི་དབྱིག།
བཏང་སྙོམས་མ་བྱེད་དུས་མ་ཡོལ།།
ལྕེ་གཉིས་སྐྱེ་བོའི་བསམ་སྦྱོར་ལས།།
འཕྲུལ་འགྱེད་ཟློག་བྱེད་སེང་གདོང་མའི།།
བཟློག་པ་དང་ནི་ཚོགས་མཆོད་གལ།།
ཧ་རི་ནི་སའི་རིས་ཅན་གྱི།།
བྲག་རི་རང་བྱུང་རྒྱབ་རིའི་གཡོན།།
རང་འབྱོན་ཡོད་པ་ཀུན་གྱིས་གཟིགས།།
འོན་ཀྱང་དམ་ལྡན་བུ་སློབ་འགའ།།
བཙལ་དུ་མངག་ན་རྙེད་པར་འགྱུར།།
དེ་ལ་ཕུད་དང་གསེར་སྐྱེམས་དང་།།
དབང་གི་དར་དང་རྒྱན་གྱིས་བརྒྱན།།
དེ་བྱས་ཉེས་ཞི་ལེགས་ཚོགས་རྒྱས།།
རྗེ་མོའི་བཀའ་འདི་ཁྱེད་ལ་འཕྲོད།།
ང་དང་ཁྱེད་གཉིས་བྱང་ཆུབ་བར།།
མི་འབྲལ་འགྲོགས་པའི་ཐ་ཚིག་ཡོད།།
199



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
འོད་གསལ་ཆོས་སྐུའི་ཀློང་ཡངས་སུ།།
འགྲོ་འོང་བཟང་ངན་ཡེ་ནས་བྲལ།།
ངེས་པ་དོན་གྱི་མཁའ་འགྲོ་ང་།།
གཞན་ནས་མ་ཡོང་གར་མི་འགྲོ།།
རེ་དོགས་དགག་སྒྲུབ་སྤང་བླང་བྲལ།།
ཡེ་མཉམ་ཆོས་སྐུའི་ངང་ཀློང་དེངས།།
ཡེ་གནས་འོད་གསལ་ཆེན་པོའི་ངང་།།
བདེ་བར་ངལ་གསོ་བཀའ་དྲིན་ཆེ།།
ཨེ་མ་བསྟན་འགྲོའི་རྒུད་མུན་བསལ།།
ཨེ་མ་སྨོན་ལོག་རྩད་ནས་གཞོམ།།
ནམ་མཁའ་གླིང་བའི་བཞེད་དོན་ལགས།།
ད་དུང་ཀླ་ཀློའི་ཆགས་ཆེན་དང་།།
ཉམ་ང་བྱད་ཁ་འབྱུང་སྲིད་ཀྱང་།།
ངེད་ཅག་མ་དང་མཁའ་འགྲོ་རྣམས།།
མི་འབྲལ་ལུས་དང་གྲིབ་བཞིན་འགྲོགས།།
ས་གསེར་འབྱུང་ལྔའི་བྱ་ཚོགས་ཀྱིས།།
བུན་ནག་གཏོར་བ་ལྔ་དྲུག་དུས།།
བཟློག་བྱེད་རྡོ་རྗེའི་ཚིག་བདུན་དང་།།
རྩུབ་ཉམས་འཁུ་འཁྲིག་ཅི་བྱུང་ཡང་།།
མ་ཞུམ་རིག་པས་དཔའ་གདེང་སྐྱེད།།
ཁྱེད་དང་འབྲེལ་བའི་བུ་སློབ་ལ།། །
200



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
འཕྲལ་ཡུན་བདེ་དགའི་དངོས་གྲུབ་ཐོབ།།
སུ་ལ་མ་འཆད་སཱ་མ་ཡ།།
ཞེས་གསུངས་ཚེ་ཁོང་གི་ཅི་ཟེར་མེད་པར་རང་གར་བསྡད་ཚེ།
ཡ་ཀཿ ཨེ་མ་རྒྱལ་དབང་པད་མ་ཡི
རྒྱལ་ཚབ་འདོད་འབྱུང་རིན་པོ་ཆེ༔
བདེ་སྟོང་ཡེ་ཤེས་མཁའ་འགྲོ་ངར༔
བདེ་སྟོང་དགའ་བཞིའི་དངོས་གྲུབ་སྩོལ༔
ཞེས་གསུངས་ཚེ་གློ་བུར་དུ་གཉིད་ལས་སད་དོ། །ཟླ་བ་གཉིས་པའི་ནང་གསང་སྔགས་
ཤུགས་འབྱུང་དགོན་དུ་ཕེབས། དེ་ཡང་དོན་དུ་སྐྱབས་རྗེ་རིན་པོ་ཆེ་ཁོང་གི་ཟག་མེད་རྡོ་
རྗེའི་སྐུ་ལ་ལས་ཉོན་གྱིས་གདུང་བ་མ་མཆིས་མོད། བསྟན་འགྲོའི་རྒུད་པ་སྣ་ཚོགས་བཟློག་
ཕྱིར་དང་ཉམ་ཐག་གི་འགྲོ་བ་མང་པོའི་སྲོག་སྐྱོབ་པའི་ཕྱིར་དུ་བསྙུན་གཞི་དྲག་པོ་ཞིག་བཞེས་
ཚུལ་བསྟན་ནས་འབར་ཁམས་སུ་སྨན་བཅོས་བྱེད་སར་བྱོན། དེ་དང་ཆབས་གཅིག་སྦལ་
སྦྲུལ་ཉ་ལྕོང་བྱ་རིགས་སོགས་ཉམ་ཐག་གསོད་ལ་ཉེ་བའི་སེམས་ཅན་དུང་ཕྱུར་མང་པོ་སྲོག་
བསླུ་བྱས་ཏེ་འབར་ཁམས་གྲོང་བའི་བཤས་ར་རྣམས་ཉིན་ཆ་ཤས་ཀྱི་རང་ལ་སྟོང་བར་བྱས་
རྗེས་སླར་ཤུགས་འབྱུང་དགོན་དུ་གསེར་ཞལ་བསྒྱུར།
ཚེས་བཅུ་དྲུག་ཉིན་དགོན་དེའི་མཁན་སྤྲུལ་བླ་གྲྭ་ཡོངས་ཀྱིས་ཞབས་བརྟན་མངའ་
དབུར་གྱི་ཆོ་ག་རྒྱས་སྤྲོས་མཛད། ཟླ་གསུམ་པའི་ཚེས་གཅིག་ལ་རང་དགོན་དུ་ཞབས་
སོར་བསྐྱོད་དེ་ལྷ་སྡེ་ཡོངས་ཀྱིས་རྔོན་རི་དྭགས་དང་། སྒོ་བཤས་གཏན་བཅད། ལྷ་ཆོས་
དགེ་བ་བཅུ་ཡི་ཁྲིམས་ཡང་འཇོག་གི་དམ་བཅའ་དང་། གྲྭ་ཚང་ཡོངས་ཀྱིས་བཤད་སྒྲུབ་
201



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
འཁོར་ལོ་གཉིས་ལྡན་གྱིས་བསྟན་པ་རིན་པོ་ཆེ་སྔར་ལས་ལྷག་པར་སྐྱོང་རྒྱུའི་ཁས་ལེན་བྱས་ཏེ་
སྒྲུབ་པའི་མཎྜལ་རྒྱ་ཆེན་ཕུལ། སྐྱབས་རྗེ་ཉིད་ཀྱིས་ཀྱང་ཐུགས་དགྱེས་བརྩེ་མཚུངས་མེད་
བཅས་བཀའ་སློབ་མང་པོ་གནང་། ཡང་གཏེར་ལུང་ལས།
དུར་མོས་གོས་དཀར་གསོལ་བའི་ཚེ
སླར་ཡང་ཟབ་གཏེར་ཕྱོགས་བཅུར་སྤེལ
དུས་རྒུད་གསོ་བའི་བདུད་རྩི་ཡིན
ཁྱད་པར་མི་བསྲུན་སྨོན་ལོག་སྡེས
འདུན་གྲོས་འཇིག་པའི་ཐོ་ལུམ་ཡིན
མཆོག་ཕལ་ཆོས་བདག་གཟུངས་མ་དང
དམ་ལྡན་སྡེ་གཉིས་དགེ་འདུན་གྱི༔
བར་ཆད་སེལ་བའི་བདུད་རྩི་ཡིན
དགོས་འདོད་བརྡ་བྱང་མེ་ལོང་བཞིན
དུས་ལས་མ་ཡོལ་གུ་རྒྱ་རྒྱ༔
ཞེས་དང་། བཅུ་བདུན་མེ་ཕག་ཤར་བའི་དུས་བཟང་ལ
གནས་དང་རྒྱལ་ཁབ་མི་རིགས་སོ་སོ་ལ
ཟབ་གཏེར་རིན་ཆེན་མཛོད་ཀྱི་སྒོ་འཕར་ཕྱེས
པད་མའི་རྒྱལ་ཚབ་དགོས་འདོད་ཀུན་འབྱུང་གིས༔
དབང་གི་འཕྲིན་ལས་མཛད་པ་དུས་སུ་བབ
ངུར་སྨྲིག་རབ་བྱུང་སྡེ་དང་གོས་དཀར་སྡེ
རིག་འཛིན་རྣལ་འབྱོར་སྐལ་བཟང་ཕོ་མོ་རྣམས༔
སུས་འབྲེལ་དྷུ་མ་ཐ་ལའི་ཞིང་དུ་བགྲོད༔
202



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཅེས་སོགས་གཏེར་ལུང་མང་པོ་ན་གསལ་བ་ལྟར་རབ་བྱུང་བཅུ་བདུན་པའི་མེ་ཕག་
ལོའི་ས་ག་ཟླ་བའི་ཚེས་བཅོ་བརྒྱད་ལ་ཆོས་ཚོགས་འབྲེལ་ཚད་རང་གྲོལ་གྱི་འགོ་བརྩམ་སྟེ་
རྒྱལ་ཁབ་བཅུ་བདུན་དང་ཞིང་ཆེན་ཉེར་དགུ་མདོ་དབུས་ཁམས་གསུམ་ནས་ཐོན་པའི་བླ་
སྤྲུལ་སྐྱེས་ཆེན་དུ་མའི་གཙོའི་དགེ་འདུན་པའི་སྡེ་དང་རྣལ་འབྱོར་རིག་པ་འཛིན་པའི་ཚོགས་
བསམ་གྱིས་མི་ཁྱབ་པ་ཞིག་ལ་ཨ་ཕང་གཏེར་ཆེན་ཨོ་རྒྱན་འཕྲིན་ལས་གླིང་བ་དང་། བདུད་
འཇོམས་འཇིགས་བྲལ་ཡེ་ཤེས་རྡོ་རྗེ། ཉིད་ཡབ་ཡུམ་གྱི་ཟབ་གཏེར་སོགས་གཏེར་ཁ་གསུམ་
གྱི་དབང་ལུང་དང་། ཟབ་ལམ་རྫོགས་པ་ཆེན་པོ་ཆོས་དྲུག་གི་ཁྲིད་བཅས་རྫོགས་པར་བསྩལ་
བས་ལས་ལྡན་གྱི་སྐྱེ་བོ་ཁྲི་ཕྲག་དུ་མ་ཞིག་སྨིན་ཞིང་གྲོལ་བར་མཛད་ཚེ་སྐྱབས་རྗེ་མཆོག་སྤྲུལ་
འཇིགས་མེད་དབང་དྲག་ཉི་མས་ཨོ་རྒྱན་འཕྲིན་ལས་གླིང་བས་གསེར་གྱི་འབྲོང་རི་སྨུག་
པོའི་གནས་ནས་གཏེར་བཞེས་རྒྱུ་རིན་པོ་ཆེ་སྣ་ལྔ་ལས་གྲུབ་པའི་པདྨ་གསུང་གི་གཏེར་
ཕུར་མ་དང་མཁའ་འགྲོའི་ཁ་རླངས་མ་ཡལ་ཞིང་བྱིན་རླབས་ཀྱི་གཟི་འོད་འབར་བ་སོགས་
རིན་ཐང་གཞལ་དུ་མེད་པའི་རྟེན་ཁྱད་པར་བ་དེ་མཎྜལ་དུ་ཕུལ་བའི་ཕྱི་ནང་གསང་བའི་
རྟེན་འབྲེལ་ཐམས་ཅད་ཕུན་སུམ་ཚོགས་ཏེ་སྐུ་ཚེ་བརྟན་ཅིང་མཛད་པ་འཕྲིན་ལས་རྒྱས་པའི་
གྲོགས་སུ་སོང་བ་རིན་པོ་ཆེ་ཉིད་ཀྱི་ཞལ་བཞེས་གནང་བ་བཞིན་མཚོ་རྒྱལ་སྒྲུབ་པ་པད་མའི་
རྒྱ་ཅན་གྱི་མཚམས་ཞག་བརྒྱར་བཞུགས་མཁན་ཁོ་ན་ཁྲི་ཕྱེད་གཉིས་ཀྱིས་མཚོན་ནས་འབྲེལ་
ཐོགས་ཚོམ་བུ་ཚོགས་བཅས་ནམ་ཞིག་མཁའ་སྤྱོད་དྷུ་མ་ཐ་ལའི་ཞིང་ཁམས་སུ་ཡེ་ཤེས་
མཁའ་འགྲོས་སྐྱེལ་བསུ་བྱེད་པའི་རྟེན་འབྲེལ་ཕུན་སུམ་ཚོགས་པ་འགྲིགས། དེ་དང་མཉམ་
དུ་སྲོག་བསླུ་དུང་ཕྱུར་དང་ཡིག་བརྒྱ་དུང་ཕྱུར། ས་གནས་དུ་མ་ཞིག་ལ་བཤད་སྒྲུབ་ཀྱི་རྒྱལ་
མཚན་གསར་འཛུགས་དང་ཚེ་དང་སྒྲུབ་པ་མཉམ་པར་མཛད་པ་ཁས་ལེན་བྱེད་མཁན་གྱི་
སློབ་མ་མང་པོ་དང་གསར་དུ་སངས་རྒྱས་བསྟན་པའི་སྒོར་ཞུགས་མཁན་ཁྲི་ཕྲག་དུ་མ་
203



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
བཅས་བྱུང་། གཞན་ཡང་རྒྱ་བོད་ཀྱི་སློབ་མ་རྣམས་ཀྱིས་བསྐུལ་མ་གནང་བ་ལྟར་རྒྱལ་
བ་རྫོགས་པའི་སངས་རྒྱས་ཀྱི་གོ་འཕང་ཐོབ་བྱེད་ཀྱི་ལམ་ཚང་ལ་མ་ནོར་བའི་གདམས་པ་
ཟབ་མོ་ཞིག་གནང་བ་ནི། །
ཆོས་སྐུ་རྒྱལ་བ་མགོན་པོ་འོད་དཔག་མེད།།
ལོངས་སྐུ་སྙིང་རྗེའི་མངའ་བདག་སྤྱན་རས་གཟིགས།།
སྤྲུལ་སྐུ་པདྨ་འབྱུང་གནས་ཡབ་ཡུམ་རྗེ།
ཀུན་འདུས་དཔལ་ལྡན་རྩ་བའི་བླ་མར་འདུད།།
ཀྱེ་མ་དུས་ངན་སྙིགས་མ་ལྔ་བདོའི་སྐབས།
སྐྱེ་འགྲོའི་ཤེས་རྒྱུད་བདུད་ཀྱི་ལྕགས་ཀྱུས་ཟིན།།
དགེ་བའི་བཤེས་གཉེན་ཀུན་ལ་དགྲ་བཞིན་སྡང་།།
ཡང་དག་ཆོས་སྤྱོད་རྣམས་ལ་ལྷག་པར་གཤེ།།
ལེགས་བཤད་དམ་པའི་ཆོས་ལ་ཞེན་པ་ལོག།
ཟོག་པོ་བསླུ་བྲིད་ཅན་ལ་སྐྱབས་སུ་བསྟེན།།
ཆོས་ལོག་འབྱུང་པོས་བརླམས་ལ་ལྷག་པར་གུས།།
ཆོས་མིན་ངན་སྤྱོད་མཁན་རྣམས་ངོ་སོ་མཐོ།།
ཚེ་འདིའི་ཆེ་ཐབས་རྙེད་བདེ་གྲགས་བསྟོད་བསྒྲུབས།།
གཞན་ཕན་ཕྱི་མའི་དོན་ལ་ཡིད་མི་འཁོར།།
བསམ་ཞིང་བསམ་ན་སྐྱོ་བ་གཏིང་ནས་སྐྱེས།།
དེས་ན་རང་དྲིན་རང་ལ་ཆེ་བ་ཡི།།
དམ་པའི་ལྷ་ཆོས་ཡང་དག་བསྒྲུབ་པ་ལ།།
ཐར་བའི་ལམ་གྱི་འཇུག་སྒོ་དང་པོ་སྟེ།།
204



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ་
ཡང་དག་མཚན་ལྡན་བླ་མ་བསྟེན་པ་གཅེས།།
མོས་གུས་ཚུལ་མཐུན་ཐང་ལྷོད་མེད་པ་ཡིས།།
ཅི་གསུངས་བཀའ་སྒྲུབས་ཐོས་དོན་རྒྱུད་ལ་གཞོལ།།
དམ་ཚིག་མངོན་ལྐོག་མེད་པར་ཚུལ་བཞིན་སྲུངས།།
ཆོས་ཀྱི་སྙིང་པོ་སྐྱབས་འགྲོ་སེམས་བསྐྱེད་དེ།།
འདི་གཉིས་ཁོ་ནས་སངས་རྒྱས་འགྲུབ་ངེས་པས།།
ཟབ་ཟབ་མང་པོར་འདོད་གདུང་བྱེད་མི་དགོས།།
ཆོས་ཀྱི་འཇུག་སྒོ་བློ་ལྡོག་རྣམ་པ་བཞི།།
ཡང་དག་ཇི་བཞིན་རྒྱུད་ལ་མ་སྐྱེས་ན།།
ཆོས་གཞན་ཐོས་ཀྱང་ལེ་ལོས་ཆུད་ཟོས་འགྱུར།།
ཆོས་ཀྱི་སྒོ་མོ་བརྒྱད་ཁྲི་བཞི་སྟོང་གི། །
རྩ་བ་རང་སེམས་འདུལ་བ་གཅིག་ལ་འདུས།།
ཆོས་དང་རང་སེམས་འདྲེས་པ་གདམས་པའི་གནད།།
ཉམས་ལེན་རང་ལ་རང་གདེང་ཐོབ་གྱུར་ན།།
སུ་མ་མགུ་ཡང་ཆོས་པ་ཡང་རབ་ཡིན།།
ཡོད་ན་དེས་ཆོག་མེད་ན་ཐབས་ཆག་པ།།
ཚད་མེད་བྱང་ཆུབ་སེམས་མཆོག་རིན་པོ་ཆེ།།
འདི་ནི་དམ་ཆོས་ཀུན་གྱི་ཡང་སྙིང་དང་།།
འདི་ནི་སྲས་བཅས་རྒྱལ་བའི་སྤྱི་ནོར་ཡིན།།
འདི་ལས་མ་གཏོགས་ཐར་བའི་ལམ་མེད་དེ།།
205



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
འདི་ལས་ཟབ་པའི་ཆོས་གཞན་གང་ཡང་མེད།།
སྙིང་རྗེ་མེད་ན་ཆོས་ཀྱི་རྩ་བ་མེད།།
དེ་ཕྱིར་བྱང་ཆུབ་སེམས་མཆོག་རྟག་ཏུ་སྒོམས།།
འཇིག་རྟེན་འཁོར་བའི་ཆོས་ལ་སྙིང་བོ་མེད།།
ཅིས་ཀྱང་དགོས་མེད་བློ་སྣ་ནང་ནས་སྲུངས།།
འཁོར་བར་ངེས་འབྱུང་དྲག་པོས་རྒྱུད་བསྐུལ་ནས།།
གཡེང་བ་འདུ་འཛི་ཚེ་འདིའི་ཞེན་པ་ཆོད།།
ཆོས་ཚུལ་ཤེས་བྱའི་དཔེ་ལ་ཟད་མཐའ་མེད།།
ཟབ་ཟབ་ཐོབ་ཐོབ་མང་པོ་དམིགས་མི་དགོས།།
བྱིན་རླབས་རྩ་བ་བླ་མའི་རྣམ་འབྱོར་སྒོམས།།
དབང་བཞི་ལོངས་ལ་ཐུགས་ཡིད་དབྱེར་མེད་བསྲེས།།
བྱིན་བརླབས་རྟོགས་པའི་ཉི་མ་ནང་ནས་ཤར།།
དམན་པའི་ས་ཟུངས་དུག་ལྔ་འབུར་འཇོམས་དགོས།།
ཆེ་བཞག་ཆུང་སྐྱུར་ཕྱི་མ་དང་དུ་ལོངས།།
ལྷ་དང་བླ་མས་ལུང་བསྟན་མ་ཐོབ་ཅིང་།།
རང་ལ་ཡོན་ཏན་དཔའ་གདེང་མེད་བཞིན་དུ།།
གཞན་ལ་དབང་བསྐུར་མན་ངག་ཡེ་མ་སྟོན།།
ལོང་བའི་མི་བཞིན་མི་མཐོང་ཡུལ་དུ་སྡོད།།
ལྐུག་པའི་མི་བཞིན་སྨྲ་བ་ཉུང་ངུ་གྱིས།
ཞ་འཕྱེའི་མི་བཞིན་འགྲོ་འདུག་ཉུང་བར་མཛོད།།
གཅིག་པུར་བསྒྲུབ་ཚུགས་ཟུངས་དང་ཉམས་རྟོགས་འབར།།
206



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཆགས་སྡང་ཕམ་རྒྱལ་རྩོད་པའི་བྱ་བ་སྤོངས།།
འཇིག་རྟེན་ཆོས་བརྒྱད་ལམ་ཁའི་རོ་བཞིན་སྐྱུར།།
མ་དང་མཁའ་འགྲོའི་ལུང་བྱང་མེད་བཞིན་དུ།།
ལྷ་མཐོང་འདྲེ་མཐོང་བསླུ་ཚིག་མ་སྨྲ་ཞིག། །
ལྡན་གྲོལ་གཉིས་ཀྱི་ཡོན་ཏན་མེད་བཞིན་དུ།།
དད་གཤིན་དཀོར་གྱི་ཟས་ལ་ཡེ་མ་རྔམ།།
སོ་ཐར་བྱང་སེམས་གསང་སྔགས་དམ་སྡོམ་རྣམས།།
དཔྲལ་བའི་མིག་དང་ཁོག་པའི་སྙིང་ལྟར་སྲུངས།།
བླ་མ་མཆོག་གསུམ་ཞིང་ལ་ཅི་འབྱོར་བའི།།
མཆོད་དང་ཚོགས་བསགས་ཁྱད་པར་ཡར་མར་གྱི།།
ཚེས་བཅུའི་ཚོགས་མཆོད་རྒྱུན་ཆད་མེད་པར་གྱིས།།
ཐོག་མེད་བསགས་པའི་སྡིག་ལྟུང་མ་ལུས་པ།།
གཉེན་པོ་སྟོབས་བཞིའི་སྒོ་ནས་བཤགས་སྡོམ་གལ།།
རྣམ་དཀར་དགེ་རྩ་ཆེ་ཕྲ་གང་བྱས་ཀྱང་།།
དམ་པ་གསུམ་གྱི་རྩིས་ཟིན་འདི་ཡང་གལ།།
མཐོན་པོ་བཀུར་ཡང་ཐུགས་མཉེས་མི་ཡོང་གི།
འོག་མ་སྐྱོང་ཡང་མགུ་དུས་མི་འོང་གི། །
ཕར་ལ་གཅེས་ཀྱང་ཚུར་ལ་མི་སེམས་པས།།
སྙིགས་དུས་ཉེ་འབྲེལ་འཁོར་གཡོག་ངལ་བའི་རྒྱུ།།
བྱས་ཚད་ལས་ཡིན་བསམ་ཚད་འཁྲུལ་བ་ཡིན།།
207



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའསྟོན་གྱི་གླེགས་བམ།
ད་ནི་ཉམས་དགའ་དབེན་པའི་གནས་མཆོག་ཏུ།།
བསྒྲུབ་པས་ཆོས་ཚུགས་ཟུངས་ལ་བློ་ཐག་ཆོད།།
བླ་མ་མཆེད་གྲོགས་སྣང་སྲིད་སྣོད་བཅུད་ལ།།
དག་སྣང་སྦྱངས་ནས་དཀྱིལ་འཁོར་གསུམ་དུ་ཤེས།།
སྡུག་བསྔལ་གསུམ་གྱིས་མནར་བའི་མཁའ་མཉམས་འགྲོར།།
ཤས་མི་བཟོད་པའི་བྱང་ཆུབ་སེམས་མཆོག་སྒོམས།།
དཔལ་ལྡན་བླ་མའི་ཐུགས་ཀྱི་བཅུད་དམ་པ།།
མ་བཅོས་འོད་གསལ་རིག་པའི་རང་ངོ་སྐྱོངས།།
མདོར་ན་ཆོས་དང་རང་སེམས་དབྱེར་མེད་འདྲེས།།
ཕྱི་མར་མི་འཇིགས་དཔའ་གདེང་ཐོབ་ངེས་པའི།།
རང་དྲིན་རང་ལ་ཆེ་བའི་ཆོས་གཤའ་མ།།
མཛོད་དང་རང་གཞན་དོན་གཉིས་ལྷུན་གྲུབ་འགྱུར།།
སྔགས་རྒན་འཆོལ་སྤྱོད་འཇིགས་མེད་ནད་པ་ངར།།
གཞན་ལ་བསླབ་སྟོན་བྱེད་པའི་ཡོན་ཏན་བྲལ།།
འོན་ཀྱང་ཞིང་ཆེན་ཉེར་བཞིའི་རྒྱ་བོད་ཀྱི། །
སློབ་ཚོགས་ཡོངས་ཀྱིས་ཡང་ཡང་བསྐུལ་བའི་ངོར།།
སྙན་ལུང་ཐེག་ཆེན་ཆོས་འཁོར་དཔལ་གྱི་གླིང་།།
གཟིམས་ཆུང་རིག་འཛིན་དགའ་བའི་ཚལ་དེར་བྲིས།།
ཐོས་ཚད་རྒྱུད་སྨིན་འབྲེལ་ཚད་རང་གྲོལ་ཤོག།
ཞེས་གསུངས། ཟླ་ལྔ་པའི་ཚེས་བཅུ་གསུམ་ལ་བླ་རུང་ཆོས་སྡེ་ཆེན་མོའི་ཇོ་སེར་ལྔ་
སྟོང་ལྷག་ལ་ཡིག་བརྒྱ་དུང་ཕྱུར་ཁ་བསྐང་བཅས་ཀྱི་ཡོན་དམངས་སྒོར་ཁྲི་
208



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
བཞི་བཅུ་ལྷག་
ཕུལ། འབར་ཁམས་དང་གསེར་རྟ་སོགས་སུ་སྲོག་བསླུ་བྱེ་བ་ཁ་ཤས་བྱས། ཚེས་ཉེར་
ལྔ་ལ་བླ་རུང་པད་མ་མཁའ་འགྲོའི་འདུ་གླིང་ལ་གདུགས་ཚོད་དང་དམངས་སྒོར་ཁྲི་བཅུ་
ལྷག་གིས་འགྱེད་བཏང་། ཟླ་དྲུག་པའི་ཚེས་བཅུར་རྒྱ་བོད་སློབ་ཚོགས་ཡོངས་ཀྱིས་ཚོགས་
ཀྱིས་འཁོར་ལོ་རྒྱ་ཆེན་དང་། ཀཿཐོག་རྡོ་རྗེ་གདན་གྱི་གྲྭ་ཚང་ཡོངས་ལ་དངུལ་འགྱེད་
བཏང་། ཚེས་བཅུ་གསུམ་ཉིན་བཀྲ་སྐོར་དུ་འཛི་སྟོད་སྨད་སོགས་ཀྱི་འདུས་སྡེ་དུ་མར་སངས་
རྒྱས་སྟོང་དབང་བསྐུར། ཚེས་བཅུ་བཞིའི་དགོང་མོ་བཀྲ་སྐོར་དགོན་པའི་ཉེ་འདབས་སུ་ཐང་
ཡངས་པའི་དབུས་སུ་སྐྱབས་རྗེ་རིན་པོ་ཆེ་དཔོན་སློབ་ཉི་ཤུ་ལྷག་ནས་ཕན་ཚུན་རང་བཞིན་
གྱི་གཏམ་སྣ་ཚོགས་གླེང་པའི་ཚེ་ན། རྡོ་རྗེ་གཡུ་སྒྲོན་མ་ཡིན་ཟེར་བའི་བུད་མེད་དཀར་ལ་
དམར་བའི་མདངས་ཅན་གོས་སྔོ་ཁྲའི་ལྭ་བ་གྱོན་པ་རིན་པོ་ཆེའི་རྒྱན་སྣ་ཚོགས་དང་འཇའ་
འོད་ཀྱི་མདངས་ཅན་ཀྱི་པང་ཁེབ་དང་དབུ་ལ་རྡོ་རྗེའི་སྲོག་ཞྭ་མེ་ཏོག་དམར་མོས་བརྒྱན་
པ་ཞིག་བྱུང་ནས་ཕྱག་གསུམ་འཚལ་དེ་དར་ཁ་དོག་སྣ་ལྔ་ཕུལ་ནས།
ཨེ་ཨེ། རྒྱལ་དབང་པདྨའི་རྒྱལ་ཚབ།།
དུས་གསུམ་རྒྱལ་བའི་གདུང་འཚོབ།།
ཆོས་ཉིད་དོན་གྱི་རྣལ་འབྱོར།།
གཏེར་འབྱིན་ནམ་མཁའ་གླིང་བ།།
གནས་འདིར་ཕེབས་པ་ངོ་མཚར།།
རྡུལ་སྙེད་མཁའ་འགྲོའི་རྗེ་མོ།།
རྒྱལ་ཡུམ་ཛྙཱ་ན་ས་རས།།
མངག་པའི་འཕྲིན་ལས་ང་ནི།།
209



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
རྡོ་རྗེ་གཡུ་སྒྲོན་མ་ལགས།།
བཀྲ་སྐོར་ཐེག་ཆེན་གླིང་མཆོག།
སྒྲུབ་པ་བཀའ་བརྒྱད་གནས་ཀྱི།།
པདྨ་གསུང་གི་སྒྲུབ་གནས།། །
སྔོན་ཚེ་རྒྱལ་བ་མཆོག་དབྱངས།།
རྫུ་འཕྲུལ་བཀོད་པའི་ཐབས་ཀྱིས།།
ཞིང་འདིར་ཕེབས་ཅིང་བྱིན་བརླབས།།
དབང་ཆེན་ཁྲོ་བོའི་རྒྱལ་པོ།།
རྟ་ཕག་ཡབ་ཡུམ་སྤྱན་དྲངས།།
མ་འོངས་ཆེར་སྙིགས་འགྲོ་བའི།།
རྒུད་སེལ་གཏེར་སྒྲོམ་བཅུ་གསུམ།།
གཏེར་དུ་སྦས་ཤིང་གཏད་རྒྱ།
སྨོན་ལམ་ཟབ་མོས་འབྲེལ་བ།།
དེང་འདིར་དུས་སུ་བབ་འདུག།
ཟླ་གམ་སུམ་བརྩེགས་ཐང་འདི།།
བདེ་ཆེན་དབང་གི་ལྷ་ཐང་།།
རྒྱབ་མདུན་རི་ཡང་ཟླ་གམ།།
པདྨ་འབུམ་བརྩེགས་རི་བོ།།
གནས་འདིར་རྣམ་རྒྱལ་མཆོད་སྡོང་།།
དབང་མཛད་མཁའ་འགྲོའི་བཅུད་ལྡན།།
དབང་མདོག་ཚོན་འོད་ལྡན་པ།།
210



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
བཞེངས་ན་གནས་འདིའི་མཚོན་པའི།།
གངས་ལྗོངས་བསྟན་དང་བསྟན་འཛིན།།
སྐུ་ཚེ་ཞབས་པད་བསྟན་ཅིང་།།
དགེ་འདུན་ཐུགས་མཐུན་ཁྲིམས་གཙང་།།
ཆར་ཆུ་དུས་བབ་ལོ་ལེགས།།
ཕྱུག་འཕེལ་ས་བཅུད་ཉམས་གསོ།།
ནད་མུག་མཚོན་གསུམ་རྒུད་ཞི།།
བཀྲ་ཤིས་བདེ་སྐྱིད་དཔལ་ལྡན།།
སྐྱེ་དགུའི་མོས་བློ་དགེ་བའི།།
ལམ་དུ་བསྒྱུར་ཞིང་བདེ་སྐྱིད།
དུས་ལས་མ་ཡོལ་གུ་བྱ། །
ཞེས་གསུངས་ཚེ། ཕ་རི་རྩིས་ཞེས་པའི་ནམ་མཁའ་ནས་འཇའ་ཚོན་འོད་ཀྱི་དར་ལམ་
ནས་རྔ་གླིང་རོལ་མོའི་སྒྲ་སྙན་རྣམ་པ་སྣ་ཚོགས་དང་བཅས་མཁའ་འགྲོ་དམར་མོ་ཕྱག་གཡས་
པས་མདའ་དར་དང་གཡོན་པས་་གསེར་གྱི་གཏེར་བུམ་བསྣམས་པ་ཞིག་
མདུན་གྱི་ཐད་དུ་བྱོན་ནས། །
ཨེ་ཡ་ཡ། བརྡ་དེ་ཚོ་སྨན་དང་འདི་ཚོ་ལེགས
མགོན་པདྨའི་རྒྱལ་ཚབ་རིན་པོ་ཆེ་
ཐུགས་བརྩེ་བས་ལྷ་སྨན་ང་ལ་གསོན༔
ང་དུང་སྨན་རྡོ་རྗེ་དབང་སྒྲོན་མ༔
211



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
མ་ཀུ་རུ་ཀུལླེའི་ཕྲིན་ལས་ལགས༔
ཤར་སྟག་དཀར་ཁྲ་བོའི་གཟི་མདངས་ལ༔
ལྷོ་གསེར་ཕག་རྒྱན་ཆ་ཁྲོ་ལོ་ལོ༔
གོས་དཀར་པོའི་བྱ་མོ་ནུབ་དུ་འཕུར༔
བྱང་རེ་འབྱམས་ངར་མའི་དུག་རླངས་བསད༔
ལྕེ་གཉིས་ལྡན་ནུར་འགྲོས་ཉུག་ཉུག་ཚེ༔
ཁྱུང་ཨ་ཆེན་འཕུར་ལྡིང་ལྷོ་ནས་བསྐྱོད༔
མ་སེང་ཧ་དམར་མོའི་དྲག་བཟློག་ཟབ༔
ས་འཛུལ་ཀྱི་བཞི་པའི་གྲངས་བཅུ་ལ༔
མ་མཁའ་འགྲོས་བསུ་མའི་འོད་སྣང་ལགས
མ་དབང་མཛད་མཁའ་འགྲོའི་ཚོགས་འབུམ་དང༔
ལས་སྦྱོང་བྱེད་དྲི་མེད་བཤགས་རྒྱུད་ཟབ༔
མཐོ་མཐིང་མདོག་གཞི་ཡི་རི་མོ་ལ༔
སྨེ་བདུན་ཤར་ཁྲག་གི་ངད་རླངསའཐུལ༔
སྐྱེན་མི་བསྲུན་བུ་མོས་ཁ་ཕྲུ་འདེབས༔
དཔལ་ཀི་ལ་ཡ་ཡི་སྒྲུབ་པ་ཟབ་
དཔལ་གར་དབང་ལྷ་ཡི་ཐང་གི་མགོར༔
མ་དབང་མཛད་མཁའ་འགྲོའི་མཆོད་སྡོང་གིས༔
ཡུལ་འདིས་མཚོན་ས་གནད་བཅུ་གསུམ་གསོ༔
དོན་དུས་ལས་མ་ཡོལ་གནད་དུ་ཟུངས༔
གཏེར་ཟབ་མོའི་ཁ་བྱང་ལུང་བྱང་ལྟར༔
212



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
རྫས་དགོངས་གཏེར་མཐུན་རྐྱེན་ལྷ་ཡིས་སྦྱོར
དོན་གང་བརྩམ་འགྲུབ་པའི་རྟེན་འབྲེལ་ལེགས།
ཞེས་གསུངས་ནས། མདའ་དར་དེ་བྲག་ཕག་མགོའི་དབྱིབས་ཅན་ཀྱིས་རྩེར་བཙུག་
ནས། ཨེ་ཨ་ཡ་ཀ་རི་ར་ཨེ་མཾ་གྷནྡྷོ་ལ་ཤི་མཾ༔ ཞེས་གསུངས་པའི་ལུང་དོན་ལྟར་གནས་
དེར་བསྟན་འགྲོ་སྤྱི་ཡི་རིམ་གྲོ་ལ་དབང་གི་མཆོད་རྟེན་བཞེངས་དགོས་པར་ལུང་བསྟན་ཅིང་ས་
གཟིགས་མཛད་ནས་རྟེན་འབྲེལ་ཕུན་སུམ་ཚོགས་ཏེ་ཟླ་ཆ་ཤས་རིང་ལེགས་འགྲུབ་བྱུང་།
ཚེས་ཉེར་གཉིས་ནས་རང་དགོན་གྱི་འཛམ་གླིང་སེང་ཆེན་རྒྱལ་པོའི་སྒྲུབ་པའི་
དབུར་བཞུགས་མཛད་དེ་ཉིན་བརྒྱད་ཀྱི་རིང་རྟ་རྒྱུགས་ནོར་བུ་ཆ་བདུན་དང་། སོག་ལི་ཁྲིའི་
རྟ་རྫོང་
། འདན་སྲས་ཀེ་གླིང་སོགས་འཁྲབ་སྟོན་བྱས། བོད་ཟླ་བདུན་པའི་ཚེས་གསུམ་
ནས་འདུ་ཁང་ཕུན་ཚོགས་ཆོས་གླིང་ཞེས་ཕྱི་ཡི་བཟོ་བཀོད་རྣམ་རྒྱལ་ཁང་བཟང་ལ་འགྲན་
པ་ལྟ་བུ་དང་། ནང་དུ་རྒྱ་བལ་བོད་སོགས་ཀྱི་ཕྱག་བཟོ་བྱས་པའི་ལྷ་སྐུ་ཁྲི་ཕྲག་ལྷག་དང་།
གསུང་རྟེན་པོ་ཏི་ཁྲི་ཕྲག ཐུགས་ཀྱི་རྟེན་ལ་བཀའ་གདམས་མཆོད་རྟེན་དང་སྐུ་གདུང་ཆ་
བརྒྱད་བཅས་གཞལ་བར་དཀའ་བའི་སྐུ་གསུང་ཐུགས་ཀྱིས་བྱུར་བུར་བཀང་བའི་འདུ་ཁང་
ཆེན་མོར་དབྱིངས་ནས་ཡེ་ཤེས་པ་སྤྱན་འདྲེན་བཞུགས་གསོལ་དང་དབབ་བསྟིམས་སོགས་
དགའ་སྟོན་རབ་གནས་ཀྱི་མཛད་སྒོ་སྤེལ། ཚེས་བཅུ་ནས་འཇིག་རྟེན་གྱི་ཁམས་སུ་ནད་
མཚོན་མུ་གེ་སོགས་ཀྱི་བསྐལ་བ་ཞི་ཕྱིར་དུ་རྒྱབ་རིའི་གཡས་ལོག་རྒོད་ཚང་མདོ་སོགས་
ཨཱསུ་མཆོད་རྟེན་བཅུ་གཅིག་བཞེངས་བར་ས་གཟིགས་མཛད། ཚེས་བཅུ་གསུམ་ནས་
213



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
བདུད་འཇོམས་རིན་པོ་ཆེ་སངས་རྒྱས་པདྨར་རྫོགས་པ་ཆེན་པོའི་གཞི་ཀ་དག་ཁྲེགས་ཆོད་
དང༌། ལམ་ལྷུན་གྲུབ་ཐོད་རྒལ་གྱི་དབང་དང་གདམས་ངག་མ་ལུས་པ་བུམ་པ་གང་བྱོའི་
ཚུལ་དུ་གནང་། ཚེས་བཅུ་དྲུག་ལ་འདུ་ཁང་ཆེན་མོ་ཕུན་ཚོགས་ཆོས་གླིང་དུ་འཁོར་རྣམ་
བཞིའི་སློབ་ཚོགས་རྒྱ་མཚོའི་ཁྲོད་ནས་མཆོག་གི་སྤྲུལ་སྐུ་རྣམ་གཉིས་ཏེ་དབང་ཆེན་པདྨ་
གསུང་གི་བཀའ་བབ་གྲུབ་ཆེན་རྒྱལ་བ་མཆོག་དབྱངས་ཀྱི་རྣམ་རོལ་དུ་བསྔགས་པ་དཔལ་
པདྨ་དབང་ཆེན་གླིང་པའམ་མཚོ་བྱུང་བཞད་པའི་རྡོ་རྗེ་དང་། ལོ་ཆེན་བེ་རོ་ཙ་ནའི་སྒྱུ་འཕྲུལ་
མཁན་སྤྲུལ་པདྨ་འཇིགས་མེད་བདེ་ཆེན་གཉིས་མི་འགྱུར་གསེར་གྱི་ཁྲི་ལ་མངའ་གསོལ་
བའི་མཛད་སྒོ་ཆེར་རྒྱས་སུ་སྤོས། ཚེས་ཉེར་གཅིག་ནས་བོད་ཟླ་བརྒྱད་པའི་ཚེས་བཅུའི་
བར་སློབ་ཚོགས་ཡོངས་ལ་རྒྱལ་སྲས་ལག་ལེན་གྱི་ཁྲིད་དང་དྲི་མེད་བཤགས་རྒྱུད་འཚོགས།
དགྲ་བླ་གེ་སར་གྱི་གནས་སུ་སློབ་གྲྭ་མ་རིན་མུན་སེལ་གླིང་སྤོས། ཟླ་བཅུ་པའི་ཚེས་བཅུ་
གཉིས་ནས་ཕུར་བ་སྤུ་གྲི་རེག་ཕུང་གི་དགུ་སྒྲུབ་ནང་འཁོར་རྣམས་དང་མཉམ་དུ་ཚོགས་
ཚེ་སྨད་ལེ་སྐབས་བསྒྲལ་ཕུར་བབས་ཏེ་བསྒྲལ་སྟེགས་སུ་གར་འཁྲབ་པ་དང་། ཟན་ལིང་
གཙབ་པ་སོགས་ངོ་མཚར་བའི་རྟགས་མང་དུ་བྱུང་། ཚེས་ཉེར་ལྔ་ལ་ཨ་པོ་ལྷ་སྲས་དཔོན་
སྤྲུལ་དབང་ཆེན་ཉི་མའི་ཡང་སྲིད་མཆོག་སྤྲུལ་རིན་པོ་ཆེ་སྐལ་བཟང་ནོར་བུ་གསེར་ཁྲི་ལ་
མངའ་གསོལ་བའི་མཛད་སྒོ་སྤེལ་ཞིང་ཕྱི་ནང་གསང་བའི་རྟེན་འབྲེལ་ཕུན་ཚོགས་སུ་
གྱུར། བླ་རུང་ཇོ་དགོན་ལ་ཡིག་བརྒྱ་དུང་ཕྱུར་གྱི་ཡོན་དམངས་སྒོར་ཁྲི་བཞི་བཅུ་ལྷག་
གནང་། ཟླ་བཅུ་གཅིག་པའི་ཚེ་བཅུ་གསུམ་ལ་ཁྲིན་ཏུ་ནས་གསོད་ལ་ཉེ་བའི་སེམས་
ཅན་ཁྲི་བདུན་ཕྲག་ལྷག་སྲོག་བླུ་བྱས། ཟླ་བཅུ་གཉིས་པའི་ཚེ་བཅུར་རྒྱ་བོད་ཀྱི་སློབ་ཚོགས་
214



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
དུ་མ་ཞིག་གིས་སྐུ་གསུང་ཐུགས་ཀྱི་རྟེན་སོགས་དངོས་འབྱོར་ཡིད་སྤྲུལ་གྱི་མཎྜལ་རྒྱ་ཆེན་
ཕུལ་ཏེ་སྐུ་ཚེ་ཡུན་དུ་བརྟན་ཅིང་སྨིན་གྲོལ་ཆོས་ཀྱི་འཁོར་ལོ་རྒྱ་ཆེན་བསྐོར་བར་བསྐུལ།
ས་བྱི་ལོའི་ཟླ་དང་པོའི་ཚེས་གཅིག་ནས་འཕགས་པ་གར་དབང་ལྷ་དགུའི་སྒྲུབ་པ་མཛད་ཚེ་
དཀྱིལ་འཁོར་ནང་ནས་ཀུ་རུ་ཀུལླེའི་སྔགས་ཀྱི་རང་སྒྲ་གྲགས་པ་སོགས་ངོ་མཚར་བའི་དགེ་
མཚན་མང་དུ་བྱུང་། ཟླ་གཉིས་པའི་ཚེས་བཅུ་གཉིས་ནས་མཁར་ཆེན་གྲུབ་པའི་རྒྱལ་མོ་
སླར་ཡང་མི་མོའི་ཟོལ་ལ་བྱོན་པ་༧མཁའ་འགྲོ་རིན་པོ་ཆེ་ཏཱ་རེ་བདེ་ཆེན་རྒྱལ་མོའི་འདས་
མཆོད་འཚོགས་ཏེ་སྐུ་འགྱེད་མང་ཇ་སོགས་རྒྱ་ཆེན་ཕུལ། ཚེས་ཉེར་ལྔ་ལ་རྩོད་ལྡན་སྙིགས་
མའི་རང་མཚང་ཕྱི་རུ་རྡོལ་ཞིང་རང་རྒྱུད་ལོག་ལྟས་བསླད་པའི་མི་བསྲུན་སྐྱེ་བོ་ངན་པས་རྗེ་
འདི་དང་གཞན་གངས་ལྗོངས་བསྟན་འཛིན་སྐྱེས་ཆེན་འགར་ངན་སྨྲས་གླེང་བརྗོད་དུ་མ་བྱས་
པ་ཐོས་བས་རྒྱུད་བསྐུལ་ཏེ་སྨད་པ་ལམ་ཁྱེར་གྱི་གདམས་པ་འདི་གསུངས་སོ། །
སྙིང་དབུས་མི་ཤིགས་ཐིག་ལེའི་གུར་ཁང་གི་དབུས་ན། །
རང་རིག་བླ་མ་མཚོ་སྐྱེས་ཡབ་ཡུམ་མཆོག་མཁྱེན་ནོ། །
གློ་བུར་གཟུང་འཛིན་འཁྲུལ་བ་རང་ངོ་རུ་སངས་ཏེ། ། །
ཡེ་གནས་ཆོས་སྐུའི་དགོངས་པ་མངོན་དུ་རང་གྱུར་མཛོད། །
དེང་སྐབས་རྩོད་ལྡན་ཆེར་སྙིགས་ལྔ་བདོ་ཡི་དུས་འདིར། ། །
ཕྲག་དོག་དྲག་པོའི་རླུང་དམར་ཕྱོགས་ཀུན་ནས་འཚུབས་བྱུང་། །
མ་ཉེས་ཁ་ཡོག་ངན་སྨྲས་སྐུར་འདེབས་ཀྱི་སྐྱོན་བརྗོད། །
སྣ་ཚོགས་ཐབས་ཀྱིས་འཇིག་རྟེན་ཁམས་ཀུན་ཏུ་བསྒྲགས་ཀྱང་། །
215



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཁོ་བོ་སྐྱེ་མང་པདྨའི་ཟབ་གཏེར་ལ་དབང་ཞིང་། །
ཚེ་འདིར་ཆུང་ནས་དམ་པའི་ལྷ་ཆོས་ཀྱི་སྒོར་ཞུགས། །
མཚན་ལྡན་བླ་མ་མང་བསྟེན་གསང་སྔགས་ཀྱི་ཆོས་བསྒྲུབས། །
སྐྱིད་སྡུག་ལམ་ཁྱེར་གདམས་པའི་མན་ངག་གི་ནོར་ཐོབ། །
ད་ནི་ཇི་ལྟར་བྱས་ཀྱང་བློ་བདེ་དང་སེམས་བདེ། །
བསླུ་བྱེད་སྒྱུ་མའི་ཆོས་ཚུལ་ཉིན་རེ་བཞིན་ཇེ་མང་། །
དབྱེན་མཁན་ཁ་དཀར་ཁོག་ནག་མགོ་སྐོར་ནི་ཇེ་མང་། །
ལོག་པའི་ལམ་འདྲེན་དེ་ཚོའི་རྗེས་སུ་རང་འབྲང་ན། །
ལས་ངན་རླུང་གིས་དེད་ནས་འཁོར་ངན་དུ་འཕེན་ངེས། །
ལྟོ་གོས་ཉི་མས་དྲོས་ཚེ་ཆོས་གཟུགས་འཛིན་ང་རང་། །
རྐྱེན་ངན་ཐོག་བབས་བྱུང་རུང་མ་ཐལ་དུ་མི་འདུག །
མངའ་དབང་འབྱོར་བཞིན་དགའ་སྡུག་སླ་མོ་རང་མི་བྱེད། །
བཟེ་རེ་ཆེ་བཞིན་གཞན་ལ་ཚིག་ངན་དེ་མི་བཤད། །
རྒྱུད་གྱོང་གནག་པའི་ཚིག་རྩུབ་ལད་མོ་རང་མི་བྱེད། །
རང་ཡན་གཞན་མེད་སྙམ་པའི་ང་རྒྱལ་ནི་མི་འཆང་། །
རང་དོན་ཕུགས་བཅུག་དགོན་སྡེའི་ཁ་འཛིན་ནི་མི་བསམ། །
ཁ་མཁས་བསླུ་བྲིད་ཆེ་བའི་དཔོན་པོ་ཡང་མི་བསམ། །
མི་སྨྲ་ལྐུག་པ་བཞིན་དུ་འདུག་པ་ནི་དམ་བཅའ། །
216



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཆགས་སྡང་ཕམ་རྒྱལ་རྩོད་པར་སྙིང་པོ་ནི་མི་འདུག །
རྐྱེན་ངན་སྐྱོན་དུ་མི་བལྟ་དངོས་གྲུབ་ཀྱི་རང་བཞིན། ། །
བར་ཆད་ཡོན་ཏན་ཤེས་པ་གསང་སྔགས་ཀྱི་ཁྱད་ཆོས། །
ངན་སྨྲས་བྱེ་བའི་མདའ་མོ་དུས་གཅིག་ལ་འཕངས་ཀྱང་། །
བདེན་མེད་སྒྱུ་མའི་དམག་ལ་སྐྲག་སྣང་ནི་མི་གདའ། །
སྟོང་གསུམ་དགྲ་རུ་ལང་ཡང་ཡ་ང་བ་མི་འདུག །
འཛམ་གླིང་མི་ཡིས་སྨད་ཀྱང་མི་དགའ་ཙམ་མི་བྱེད། །
ལྷག་པའི་ལྷ་དང་དྲིན་ཆེན་བླ་མ་ཡི་ཐུགས་རྗེས། །
མ་བསྐུལ་བཟོད་པའི་ཡུལ་དང་ཉམས་ལེན་གྱི་བོགས་འདོན། །
མ་བསྒྲུབས་མཆོག་གི་དངོས་གྲུབ་ད་ལྟ་ནས་ཐོབ་སོང་། །
གསེར་དང་ར་གན་གང་ཡིན་དེང་འདི་རུ་བལྟ་ཆོག །
མང་པོས་གླེང་བའི་མི་ཁ་བྲ་མཆུ་ཡི་རིགས་ཀུན། །
རྒྱལ་ཀུན་གསུང་གི་དངོས་གྲུབ་གཡང་ཉིད་དུ་ལེན་ནོ། །
ངན་ཤགས་སྐྱོན་བརྗོད་མཚང་འབྲུ་འབྲུག་ལྟར་དུ་གྲགས་ཀྱང་། །
གྲག་སྟོང་སྒྱུ་མའི་སྒྲ་ལ་བདེན་ཞེན་ནི་མི་བྱ། །
མི་བདེན་སྒྱུ་མའི་ཆོས་ལ་བཟེ་རེ་ནི་མི་དགོས། །
བསམ་ངན་སྡང་དགྲ་མི་དགའི་འཁོན་འཛིན་ཡང་སྒྱུར་སྟོན། །
འཁོར་སློབ་གཉེན་མང་འདུ་ཡང་ཆགས་སེམས་ཀྱང་སྒྱུར་འཇོག །
217



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཆགས་སྡང་འཁོར་བའི་རྒྱུ་ཡི་གཙོ་བོ་དེ་ཡིན་ན། །
ད་ནི་ཆགས་སྡང་རོ་སྙོམ་སྐྱིད་ཉལ་ཞིག་བྱེད་འདོད། །
གསེར་གླིང་ས་རྡོ་ཕལ་བ་མི་རྙེད་པའི་དཔེ་བཞིན། །
རིག་པ་རང་གྲོལ་རྒྱ་ཡན་ཅོག་བཞག་གི་ངང་དུ། །
བཟང་ངན་གང་སྣང་གང་གྲག་ཡེ་ཤེས་སུ་ཤར་བའི། །
སྔགས་རྒན་ནམ་སྤྲུལ་ཁོ་བོའི་བློ་སེམས་ནི་བདེ་སོང་། །
བསྟོད་སྨད་བཟང་ངན་གང་སྨྲས་བྲག་ཆ་ཡི་རང་བཞིན། །
དེ་རྗེས་འབྲང་ཚོད་ཇི་འདུག་རང་ས་རུ་སྒྱུར་འཇོག །
ཀ་དག་ཀུན་བཟང་ཆོས་སྐུའི་དགོངས་པ་རང་བསྐྱངས་བས། །
གཞན་དག་སུ་མ་མགུ་ཡང་ཞེ་བློ་ནི་བདེ་བྱུང་། །
རྐྱེན་ཐེག་བཟོད་པ་བསྒོམས་ཤིང་སྙིང་རྗེའི་སེམས་ལྡན་པར། །
ནུས་མེད་གཉོམ་ཆུང་ཟེར་ཡང་ཞེ་བློ་ནི་བདེ་བྱུང་། །
གང་ཤར་གང་སྣང་དག་མཉམ་ཡེ་ཤེས་ཀྱི་རོལ་པར། །
མདོ་ཤོར་ཤེས་མེད་ཟེར་ཡང་ཞེ་བློ་ནི་བདེ་བྱུང་། །
རྨི་ལམ་སྒྱུ་མའི་གར་བསྒྱུར་སྣང་བ་ཇི་ཤར་ཡང་། ། །
ཤར་གྲོལ་དུས་མཉམ་རྟོགས་པའི་དཔའ་གདེང་ཞིག་ཐོབ་སོང་། །
ཨེ་མ་ཁོ་བོར་སྨད་ཅིང་མཚང་འབྲུ་བའི་གྲོགས་དག །
བཀའ་དྲིན་ཟླ་བྲལ་སྙིང་ནས་ཐུགས་རྗེ་ཆེ་ཞུའོ། །
218



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཡེ་གནས་རང་བྱུང་རིག་པར་འཕོ་འགྱུར་ནི་མི་འདུག །
གང་ཤར་ཆོས་སྐུའི་རྩལ་ལ་བཟང་ངན་ནི་མི་གདའ། །
རྣམ་རྟོག་འཕྲོ་འདུ་རྗེས་དེད་དགོས་དོན་ནི་མི་འདུག །
གུ་ཡངས་བློ་བདེ་དཔལ་ལྡན་བླ་མ་ཡི་བཀའ་དྲིན། །
བདེ་དགའི་གླུ་དབྱངས་མི་ལེན་རང་དབང་ནི་མི་འདུག །
དགའ་འོ་སྐྱིད་དོ་དམ་ལྡན་རྡོ་རྗེ་ཡི་སློབ་ཚོགས། །
འཇིགས་མེད་རྒན་བུར་འཇིགས་མེད་ཡེ་ཤེས་ཀྱི་གདེང་རྙེད། །
སྙིང་ནས་སྨད་ཅིང་དེ་རྗེས་འབྲང་མཁན་གྱི་ཚོགས་ཀུན། །
གནས་སྐབས་བདེ་དགའི་ལེགས་ཚོགས་ཡར་ཟླ་བཞིན་རྒྱས་ཏེ། །
མཐར་ཐུག་རྣམ་མཁྱེན་རྫོགས་བྱང་ཐོབ་པའི་རྒྱུར་གྱུར་ཅིག །
འདི་ཡང་ནམ་སྤྲུལ་འཇིགས་མེད་ཕུན་ཚོགས་ཀྱི་མིང་གིས། །
ས་བྱི་ཟླ་བ་གཉིས་པའི་ཉེར་ལྔ་ཡི་དུས་སུ། །
གང་སྣང་སེམས་ཀྱི་ཤར་ཆ་ཡིག་རིས་སུ་བཀོད་པ། །
ལྟོས་བཅས་སློབ་ཚོགས་དགྱེས་པའི་མཆོད་སྤྲིན་དུ་གྱུར་ཅིང་། །
འབྲེལ་ཚད་ཁམས་གསུམ་འགྲོ་ཀུན་གྲོལ་བའི་རྒྱུར་གྱུར་ཅིག ། །
ཅེས་གསུངས། ཚེས་ཉེར་བདུན་གྱི་མཚན་མོ་རྨི་ལམ་འོད་གསལ་གྱི་སྣང་ངོར་སྐྱབས་
གཅིག་འཁོར་ལོའི་མགོན་པོ་༧ཆོས་རྗེ་ཡིད་བཞིན་ནོར་བུའི་དགྱེས་ཞལ་གཟིགས་ཏེ་དབུགས་
དབྱུང་གཟེངས་བསྟོད་སོགས་ཕྱི་ནང་གསང་གསུམ་གྱི་གསུང་གླེང་མང་དུ་མཛད་པས་དལ་
219



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
གཅིག་འོད་གསལ་སྒྱུ་འཕྲུལ་རོལ་བའི་ལྟད་མོ་ལ་འབྱམས་སུ་ཀླས་ནས་རྟོགས་པ་ཀློང་དུ་
གྱུར། ཟླ་གསུམ་པའི་ཚེས་བརྒྱད་ཉིན་གྱི་སྔ་དྲོ་ས་འགུལ་གྱིས་འཇིགས་པ་ཡོད་པར་མཁྱེན་
ཅིང་སྔོན་ནས་འབྲེལ་བའི་དབུན་ཅང་ས་ཁུལ་ལ་འབྱོན་དགོས་གསུངས་ཏེ་གློ་བུར་དུ་བྱོན་
མ་ཐག་ས་འགུལ་བྱུང་སྟེ་དབུན་ཕྲན་དང་བཀན་ཞན་སོགས་ཉེ་ལོགས་རྣམས་སུ་གནོད་
སྐྱོན་ཆེན་པོ་བྱུང་ཡང་གནས་དེར་རྗེ་འདི་ཉིད་ཀྱི་སྲུང་བའི་ར་གུར་ལས་གནོད་སྐྱོན་ཅི་ཡང་
མ་བྱུང་བ་ཀུན་གྱིས་གླེང་། གཞན་ཡང་ཉིན་དེའི་སྔ་དྲོ་ཁྲིན་ཏུ་གྲོང་ཁྱེར་གྱི་ཚོང་པ་ཞིག་
གི་ཁྱིམ་དུ་རྗེ་འདིའི་སྐུ་པར་ཞིག་བཤམས་ཡོད་པ་ལས་ཆུ་ཚོད་གཅིག་གི་ཡུན་ཙམ་ལ་འོད་
ཟེར་འབར་བ་དང་། མཆོག་སྤྲུལ་མཚོ་བྱུང་བཞད་པའི་རྡོ་རྗེ་དང་། ལས་སྨོན་མཐུན་པའི་
རྒྱ་རིགས་ཀྱི་སློབ་མ་རིག་འཛིན་སྒྲོལ་མ། ལྷུན་གྲུབ་རྡོ་རྗེ་སོགས་ལ་སྲུང་མདུད་དང་བྱིན་
རླབས་གནང་སྟེ་རང་ཡུལ་དུ་བརྫངས་བའི་ལམ་བར་དབུན་ཕྲན་དུ་ས་འགུལ་བྱུང་ནས་སྔ་
གཞུག་གི་རླངས་འཁོར་ཅི་རིགས་པ་ཞིག་ས་འོག་ཏུ་མནན་སོང་ཡང་ཁོང་རྣམས་བདེ་བླག་
ངང་བགྲོད་ཐུབ་པ་ནི་རྗེ་འདིའི་བྱིན་རླབས་ཁོ་ན་ཡིན་པར་གསུངས། དེ་འཕྲལ་ཚན་རིག་པ་
ཁག་གཅིག་གིས་ད་དུང་ས་འགུལ་དང་ཆུ་ཡི་འཇིགས་པ་སོགས་ཡོད་པར་བཤད་པས་རྗེ་
འདིའི་དགོངས་གཏེར་འབྱུང་བཞིའི་འཇིགས་སྐྱོབས་འཇིགས་མེད་གོ་ཆ་ཕབ་སྟེ་ཕྱོགས་
ཀྱི་སློབ་ཚོགས་རྣམས་ལ་གསུངས་སུ་བཅུགས་པས་འཇིགས་པ་ལས་གྲོལ། ཚེས་བཅོ་ལྔ་
ལ་ས་འགུལ་དཀའ་ཁག་གིས་ཉམས་ཐག་པའི་ནད་པ་དང་དབུལ་ཕོངས་རྣམས་ལ་དམངས་
སྒོར་ཁྲི་ལྔ་བཅུའི་རྒུད་སྐྱོབས་དང་། གཤིན་པོ་རྣམས་ལ་ཐུགས་བསྐྱེད་བསྔོ་སྨོན་རྒྱ་ཆེན་
མཛད། ཚེས་ཉི་ཤུའི་ཉིན་ཉ་ཡི་རིགས་ཁྲི་སུམ་ཅུ་སོ་གཉིས་དང་། བྱ་དང་བྱིའུ་སུམ་ཁྲི་གཅིག་
220



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
སྟོང་ལྔ་བརྒྱ་དང་། བཤས་ཟོག་སྟོང་གསུམ་ལྷག་སྲོག་བླུ་བྱས། ཚེས་སུམ་ཅུའི་ཉིན་མདོ་
རྡོ་རྗེ་བྲག་ཏུ་ཚོགས་མཆོད་རྒྱ་ཆེན་ཕུལ་ཏེ་དངུལ་འགྱེད་གནང་། བོད་ཟླ་བཞི་པའི་ཚེས་
གཅིག་ཉིན་སེར་སྐྱ་ཡོངས་ལ་ཁྲོམ་དབང་དང་། ཚེས་བཞིར་བླ་གྲྭ་ཡོངས་ལ་རྡོ་རྗེའི་ཚིག་
བདུན་སོགས་ཀྱི་དབང་དང་ཟབ་ལམ་ཆོས་དྲུག་གི་སྔོན་འགྲོའི་ལུང་གནང་། ཚེས་བཅུར་ཁྲོ་
སྐྱབས་ཐུགས་རྗེ་ཆེན་པོའི་སྐུ་མདུན་ནས་དགའ་སྟོན་ཚོགས་ཀྱི་འཁོར་ལོ་དང་གསེར་ཆབ་
གསོལ་བ། དངུལ་འགྱེད་ཕུལ་པ་སོགས་ཚོགས་བསགས་རྒྱ་ཆེན་གནང་། ཚེས་བཅུར་ཡུལ་
དགོན་ཀུན་གྱིས་བསུ་བ་རྒྱས་སྤྲོས་བཅས་རང་དགོན་དུ་ཆིབས་བསྒྱུར་གནང་། ཚེས་བཅུ་
བདུན་ཉིན་གཏེར་སྟོན་ཨོ་ཤེར་གྱི་སྐུ་ཚེའི་བར་ཆད་སེལ་ཕྱིར་ཚེ་དབང་དང་། དེ་མཐར་
བླ་རུང་ཆོས་ཀྱི་གྲོང་ཁྱེར་གྱི་ཇོ་བཙུན་རྣམས་ལ་སྨན་བླའི་ཡོན་དམངས་སྒོར་ཁྲི་ལྔ་དང་། མཆོད་
རྫས་ཀྱི་ཆ་རྐྱེན་དུ་དམངས་སྒོར་ཁྲི་ཕྱེད་གཉིས། གཞན་ཡང་གདན་དང་དུང་དཀར་གསེར་
གྱི་འཁོར་ལོ། དམངས་སྒོར་ཁྲི་གསུམ་བཅས་ལེགས་སྐྱེས་ཕ་འབབ་ཏུ་གནང་། བོད་ཟླ་ལྔ་
པའི་ཚེས་བརྒྱད་ཉིན་མཁས་བཙུན་བཟང་པོའི་ཡོན་ཏན་གྱིས་ཕྱུག་པའི་མཁན་ཆེན་དམ་
པ་རིག་གྲོལ་དང་ཇོ་བཙུན་རྣམས་ཀྱིས་རྟེན་འབྲེལ་ཕུན་སུམ་ཚོགས་པའི་ལེགས་སྐྱེས་བཅས་
ཞབས་བརྟན་མངའ་དབུལ་ཕུལ་བས་སྐུ་ཚེ་བརྟན་ཅིང་མཛད་ཕྲིན་རྒྱས་པའི་གྲོགས་སུ་
སོང་། ཚེས་བཅུ་གཅིག་ནས་རྒྱ་རིགས་ཀྱི་སློབ་མ་རྣམས་ལ་སྐྱབས་འགྲོ་དང་བྱང་སེམས་
འབོག་ཆོག་གི་སྡོམ་ཁྲིད་གནང་། ཚེས་བཅུ་བདུན་ཉིན་༧རྡོ་གྲུབ་ཆེན་རིན་པོ་ཆེ་ཐུབ་བསྟན་
ཕྲིན་ལས་ཀྱིས་ལུང་བསྟན་བཞིན་དཔལ་རི་པདྨ་འོད་གླིང་བཞེངས་པའི་ས་གཟིགས་མཛད་
སྐབས་མཆོག་སྤྲུལ་རིན་པོ་ཆེ་མཚོ་བྱུང་བཞད་པས་དར་དམར་པོ་དང་གསེར་གྱི་འཁོར་ལོ་
221



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཕུལ་བས་རྟེན་འབྲེལ་ཕུན་སུམ་ཚོགས་པའི་གསོས་སུ་སོང་བ་དང་ནམ་མཁར་འཇའ་འོད་
ཀྱི་གུར་ཕུབ་པ་སོགས་ངོ་མཚར་བའི་རྟགས་མཚན་དུ་མ་བྱུང་། ཚེས་སུམ་ཅུའི་ཉིན་བསྟན་
འགྲོ་སྤྱི་ཡི་རྒུད་སེལ་དུ་དབང་སྡུད་གསོལ་འདེབས་ཀྱི་དར་ཁྲི་ལྷག་བསྡབས། བོད་ཟླ་དྲུག་
པའི་ཚེས་གཉིས་ཉིན་སློབ་གྲྭ་བ་རྣམས་ལ་ན་བཟའ་ཆ་ཚང་དང་ཞལ་གདམས་མན་ངག་གནང་
ཞིང་དགོངས་གཏེར་རིག་བྱེད་དམར་མོའི་སྒྲུབ་པ་དགོས་ཆོས་སུ་ཕབ། ཚེས་བཞིའི་ཉིན་
ནས་རྒྱ་བོད་ཀྱི་སློབ་མ་བརྒྱ་རྩ་བརྒྱད་ལྷག་ལ་རབ་བྱུང་གི་སྡོམ་པ་ལེན་དུ་བཅུག་ཅིང་བྱང་
སྡོམ་དང་རིག་འདུས་མ་ཧཱ་གུ་རུའི་དབང་བསྐུར་གནང་། ཚེས་བཅུར་སློབ་ཚོགས་ཡོངས་
ཀྱིས་དགའ་སྟོན་ཚོགས་ཀྱི་འཁོར་ལོ་རྒྱ་ཆེན་བསྐོར་ཏེ་རྟེན་འབྲེལ་ཕུན་སུམ་ཚོགས་པའི་
ལེགས་སྐྱེས་བཅས་ཞབས་བརྟན་མངའ་དབུལ་དང་སྨིན་གྲོལ་ཆོས་ཀྱི་འཁོར་ལོ་བསྐོར་
བར་བསྐུལ། ཚེས་བཅུ་བཞིར་མདོ་མང་གཏེར་ཆེན་བདེ་ཆེན་གླིང་པའི་ཡང་སྲིད་མཆོག་
སྤྲུལ་རིན་པོ་ཆེ་བདུད་འདུལ་དགྱེས་པ་གསེར་ཁྲི་ལ་མངའ་གསོལ་བའི་མཛད་སྒོ་རྒྱ་ཆེར་
སྤེལ། ཚེས་བཅུ་དགུར་སྙན་ལུང་གེ་སར་གྱི་གནས་སུ་སློབ་གྲྭའི་ནང་བྱོན་སྐབས་གཏེར་
བདག་ནོར་བུ་དབང་རྒྱལ་གྱིས་འཁུ་དོགས་བྱས་ནས་ཐོག་སེར་ཕབ་པར་དེའི་གསོལ་མཆོད་
ཞིག་བྲིས་ནས་འཕྲིན་བཅོལ་བྱས་པས་གདུག་རྩུབ་རང་སར་དུ་ཞི། ཚེས་ཉེར་གསུམ་ནས་
སྒྲོལ་མ་དང་ཨོ་རྒྱན་ནོར་ལྷའི་ཆོས་ཚོགས་ཀྱི་དབུ་བཟུངས་ཏེ་སྔོན་འགྲོ་ཀུན་བཟང་བླ་མའི་
ཞལ་ལུང་གསུངས། ཟླ་བདུན་པའི་ཚེས་བརྒྱད་ལ་རང་དགོན་གྱི་དབྱར་གནས་པ་རྣམས་
ལ་གདུགས་ཚོད་དྲངས། ཚེས་ཉེར་བཞིར་སློབ་ཚོགས་རྣམས་ལ་རང་གནད་ཡེ་ཤེས་འཁོར་
ལོའི་མན་ངག་གནང་། བོད་ཟླ་བརྒྱད་པའི་ཚེས་གཉིས་ལ་གཏེར་སྟོན་བདེ་བའི་རྡོ་རྗེ་ཡབ་སྲས་
222



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ལ་མཁའ་འགྲོ་མཐིང་འོད་འབར་མའི་དབང་དང༌། དེ་འཕྲལ་ཆོས་འཚོགས་འབྲེལ་ཚད་
རང་གྲོལ་གྱི་དབུ་བཙུགས། ཚེས་བཅུར་རྒྱ་བོད་ཀྱི་སློབ་ཚོགས་ཡོངས་ཀྱིས་ཆོས་བསྐུལ་དང་
ཡུལ་ཁམས་ཡོངས་ཀྱིས་དགེ་བཅུ་ཁས་ལེན་བྱས། ཚེས་བཅུ་དྲུག་ཉིན་སྔོན་གྱི་གཏེར་ལུང་
ལྟར་གེ་སར་རིག་གནས་སྒྱུ་རྩལ་སྲུང་སྤེལ་ལྟེ་གནས་འགོ་འཛུགས་ཏེ་གླིང་མཁར་མཐོང་བ་
ཀུན་སྨོན་བདེ་མཆོག་ནོར་བུའི་ཕོ་བྲང་བཞེངས་མགོ་བརྩམས། བླ་རུང་ཇོ་སྒར་ཆེན་མོར་
ཡིག་བརྒྱ་དུང་གི་ཡོན་དམངས་སྒོར་ཁྲི་ཞེ་གསུམ་ཕུལ། བོད་ཟླ་དགུ་པའི་ཚེས་དགུ་ནས་
རྒྱ་བོད་ཀྱི་སློབ་ཚོགས་བཞི་བརྒྱ་ལྷག་ལོ་ལྟར་དུས་གཅིག་ཟླ་དྲུག་མའི་མཚམས་ལ་བཞུགས།
བོད་ཟླ་བཅུ་པའི་ཚེས་དྲུག་ཉིན་དཔལ་དུས་ཀྱི་འཁོར་ལོའི་དབང་དང་ཚེས་ཉེར་གཉིས་ལ་
ཕུར་བ་སྤུ་གྲི་རེག་ཕུང་གི་མཚམས་ལ་བཞུགས། ཚེས་ཉེར་བཞིར་དམངས་སྒོར་ཁྲི་བཅུ་
དྲུག་མ་འོངས་པར་བླ་རུང་ཇོ་བཙུན་ཁྲི་བཅུ་དྲུག་ཚོགས་རྒྱུའི་རྟེན་འབྲེལ་དུ་དྷུ་མ་ཐ་ལའི་འདུ་
ཁང་ཞིག་གསོ་ལ་ཕུལ། ཟླ་བཅུ་གཉིས་པའི་ཚེས་བཅུར་མཆོག་སྤྲུལ་རིན་པོ་ཆེ་མཚོ་བྱུང་བཞད་
པའི་རྡོ་རྗེ་སོགས་འདུས་སྡེ་ཡོངས་ཀྱི་ངོར་ཟབ་གཏེར་རིན་པོ་ཆེའི་མཛོད་ཁང་ལས་ཟླ་གམ་
ཀློང་དགུའི་ཚོགས་མཆོད་གསར་ཕབ་གནང་སྟེ་ཚོགས་མཆོད་བྱེ་བའི་གྲངས་འཁྱོལ་མཛད།
ཚེས་བཅུ་དགུའི་ཉིན་རང་ཡུལ་རྒྱ་བོད་ཀྱི་སློབ་ཚོགས་རྣམས་དང་ཡུལ་མི་དབུལ་བོ་རྣམས་
ལ་ཕྱེ་དང་འབྲས། ཟ་སྣུམ། ཉལ་ཐུལ་སོགས་ཀྱིས་དབུལ་སྐྱོབས་གནང་།
ས་གླང་ཟླ་བ་དང་པོའི་ཚེས་བཞི་ནས་ཨ་པཾ་གཏེར་སྟོན་ཨོ་རྒྱན་འཕྲིན་ལས་གླིང་བའི་
ཟབ་གཏེར་རྟ་མགྲིན་དང་འཕགས་པ་གར་དབང་ལྷ་དགུའི་སྒྲུབ་པ་དགོན་གཞུང་ལ་བཙུགས་
ཏེ་ཆ་རྐྱེན་ཡོངས་རྫོགས་སྤྲད། བོད་ཟླ་གཉིས་པའི་ཚེས་བཅུ་གཉིས་ལ་མཁའ་འགྲོ་རིན་
223



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་གླུ་མཐ་ལའི་དགའ་སྟོན་གྱི་གླེགས་བམ།
པོ་ཆེའི་འདས་མཆོད་སྔར་ལོ་ལྟར་འཚོགས། ཟླ་གསུམ་པའི་ཚེས་བཅུར་བཤད་གྲྭའི་གཤག་
སྐོར་ལ་ས་གཟིགས་མཛད། ཚེས་ཉེར་དྲུག་ཉིན་བླ་རུང་ཇོ་དགོན་ལ་ཡིག་བརྒྱ་དུང་གི་ཡོན་
དམངས་སྒོར་ཁྲི་ཞེ་གཅིག་གནང་། ཟླ་བཞི་པའི་ཚེས་ལྔའི་ཉིན་པདྨའི་རྒྱལ་ཚབ་དམ་པ་
གཏེར་སྟོན་སྟག་ལྷ་ཡབ་ཡུམ་ལ་ཚེ་དབང་བསྐུར། ཚེས་བཅོ་བརྒྱད་ནས་ཆོས་ཚོགས་འབྲེལ་
ཚོགས་རང་གྲོལ་གྱི་དབུ་བརྩམས། བཀྲ་སྐོར་ཐེག་ཆེན་དཔལ་འབར་གླིང་གི་འདུ་ཁང་ཆ་
རྐྱེན་དུ་དམངས་སྒོར་འབུམ་ཐེར་གཉིས་གནང་། དེ་དང་འབྲེལ་ལོ་ལྟར་འབྲེལ་ཐོགས་ཡོངས་
ལ་ཐོས་གྲོལ་གནས་སྟོང་དང་རྟེན་གསུམ་ཡོངས་ལ་རབ་གནས། དངུལ་འགྱེད་བཅས་མཐའ་
རྒྱས་སུ་མཛད་སྲོལ་ཡོད། བོད་ཟླ་ལྔ་པའི་ཚེས་ཉི་ཤུ་ལ་ལོ་རེ་བཞིན་སྐྱིད་ལྷ་ཐང་པདྨའི་དགའ་
ཚལ་དུ་རྒྱ་བོད་ཀྱི་སློབ་ཚོགས་རབ་ཏུ་བྱུང་བ་རྣམས་ལྷན་འཛོམས་བྱས་ཏེ་པར་ལེན་དང་
སེར་ཕྲེང་བསྒྲིགས་པ་སོགས་དགའ་སྟོན་གྱི་ཡོ་ལང་བཅས་བསྟན་པའི་རྩ་བ་སོ་སོར་ཐར་
བ་ཡིན་པས་དགེ་འདུན་གྱི་སྡེ་རྒྱས་དགོས་པར་གསུངས་པ་སོགས་ཐུགས་བསྐྱེད་སྨོན་ལམ་
རྒྱ་ཆེན་གནང་བ་ལ་དགོས་པ་ཁྱད་པར་བ་ཞིག་ཡོད་ཅེས་གསུངས། ཚེས་ཉེར་ལྔ་ལ་ལོ་ལྟར་
བླ་རུང་པདྨ་མཁའ་འགྲོའི་འདུ་གླིང་དུ་མཁའ་འགྲོ་ཡེ་ཤེས་མཚོ་རྒྱལ་གྱི་དུས་དྲན་ཚོགས་
ཀྱི་མཆོད་པ་རུ་དམངས་སྒོར་ཁྲི་བཅུ་གསུམ་ལྷག་སྤྲད། ཚེས་སུམ་ཅུའི་ཉིན་ང་རང་གི་སྙུང་གཞི་
འདི་ལ་བརྟེན་ནས་ཉམ་ཐག་གི་སེམས་ཅན་རྣམས་སྲོག་བླུ་ཞིག་ཨེ་ཡོང་ཞེས་གསེར་རྟ་དང་རྔ་
བ། འབར་ཁམས་དང་མཚོ་སྔོན་སོགས་སུ་གསོད་ལ་ཉེ་བའི་སེམས་ཅན་ཆེས་མང་པོ་ཞིག་སྲོག་
བླུ་བྱས། ཕྱིས་ལྕགས་རྟག་ཟླ་བ་བཞི་པའི་ཚེ་བཅུར་ལུང་རིག་སྨྲ་བའི་ཉི་མ་མཁན་རིན་པོ་
ཆེ་ཆོས་འབྱོར་དང་། བླ་མ་དགེ་ལེགས་ཉི་མ། ཆོས་དབྱིངས་རྡོ་རྗེ། ཨ་ཁུ་ལྷུན་གྲུབ་རྡོ་རྗེ་
224



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
སོགས་ཀྱི་སྲོག་བླུ་ཚོགས་པ་ཞིག་བཙུགས་ཏེ་དེང་གི་བར་སྲོག་སླུ་དུང་ཕྱུར་ལྔ་ལྷག་བྱས་པ་
དང་། ད་དུང་ཡང་མུ་མཐུད་དུ་རྒྱུན་སྐྱོང་རྒྱུ་ཡིན་པ་འདི་ཁོ་ནའི་འགྲོ་དོན་ཡང་གཞན་གྱི་བློ་
ཡུལ་ལས་འདས་པ་ཞིག་གོ །བོད་ཟླ་དྲུག་པའི་ཚེས་གསུམ་ཉིན་བརྟན་མཁས་ཀྱི་ཡོན་ཏན་
གཉིས་དང་ལྡན་པའི་མཁན་ཨོ་རྒྱན་མེ་ཏོག་དང་། འབྲུག་གྲགས་རྡོ་རྗེ། བརྩོན་འགྲུས་
རྒྱ་མཚོ་སོགས་མཁན་ཁྲི་ལ་མངའ་གསོལ། ཚེས་བཞིར་རྒྱ་བོད་ཀྱི་སློབ་ཚོགས་རྣམས་ལ་
གུ་རུའི་དབང་དང་ཐུགས་རྗེ་ཆེན་པོའི་བསྙུང་གནས་ཀྱི་ཕན་ཡོན་གསུངས། ཚེས་བཅུར་ཁོང་
གི་འཁྲུངས་སྐར་དུ་ཁེལ་བས་སློབ་ཚོགས་ཡོངས་ཀྱིས་ཞབས་བརྟན་མངའ་འབུལ་དང་ཆོས་
འཁོར་བསྐོར་བསྐུལ་སོགས་རྒྱས་སྤྲོས་སུ་གསོལ་བས་བརྟེན་འབྲེལ་ཕུན་སུམ་ཚོགས་པའི་
གསོས་སུ་སོང་། ཚེས་ཉེར་དྲུག་ལ་༧རྡོ་གྲུབ་ཆེན་རིན་པོ་ཆེ་ཐུབ་བསྟན་འཕྲིན་ལས་དཔལ་
བཟང་པོ་གདན་འདྲེན་ཞུས་ཏེ་གྲངས་ཚན་སུམ་སྟོང་ལྷག་གི་མཆོད་འབུལ་མཎྜལ་སོགས་རྗེ་
འདི་ནམ་བྱོན་ལྟར་དངོས་འབྱོར་ཡིད་སྤྲུལ་གྱི་མཆོད་པ་རྒྱ་ཆེན་ཕུལ་ཏེ་བསོད་ནམས་དང་
ཡེ་ཤེས་ཀྱི་ཚོགས་རྒྱ་ཆེན་བསགས། ཟླ་བདུན་པའི་ཚེས་བརྒྱད་ལ་རང་དགོན་གྱི་དབྱར་
གནས་པའི་དགེ་འདུན་པ་རྣམས་ལ་གདུགས་ཚོད་ཡོན་དང་བཅས་པ་ཕུལ། ཚེས་བཅུ་
གཅིག་ལ་རྒྱ་བོད་ཀྱི་སློབ་ཚོགས་དུ་མ་ཞིག་དང་མཉམ་དུ་ཆུ་མཆོད་དང་ཆུ་སྦྱིན་རྒྱ་ཆེན་བྱས་ཏེ་
ཞལ་གདམས་མན་ངག་སོགས་གསུང་གླེང་ཞིབ་རྒྱས་སུ་གནང་། ཚེས་བཅུ་གསུམ་ལ་སྣེ་ལེན་
ཆིབས་བསུ་གཟབ་རྒྱས་བཅས་འགུ་ལོག་པདྨ་རྫོང་དུ་ཞབས་སོར་བསྐྱོད་དེ་ཚོགས་ཀྱི་འཁོར་
ལོ་རྒྱ་ཆེན་བསྐོར་ཞིང་སངས་རྒྱས་སྟོང་དབང་དང་སྒྲོལ་མའི་དབང་། སྒྲོལ་མའི་ཆོས་ཚོགས་
བཅས་འཚོགས། ཚེས་བཅོ་བརྒྱད་ལ་དབང་མདའ་དགོན་དུ་བྱོན་ནས་ཟབ་གཏེར་ཡིད་བཞིན་
225



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ནོར་བུའི་ཆོས་སྐོར་ལས་ཨོ་རྒྱན་མཁའ་འགྲོ་ནོར་ལྷའི་སྒྲུབ་པ་གསར་ཕབ་མཛད་ཅིང་ཐུགས་
ཆེན་ཕྱག་ན་པདྨོའི་དབང་བསྐུར། རྒྱལ་ཡུམ་སྒྲོལ་མའི་ཆོས་ཚོགས་འཚོགས། ཨོ་རྒྱན་འཕྲིན་
ལས་གླིང་པའི་ཟབ་གཏེར་རིགས་བྱེད་མའི་སྒྲུབ་པ་བཙུགས་ཤིང་ཡུལ་དེའི་བཤས་བཙོང་གི་
རྒྱུན་བཅད་པ་སོགས་མཛད་འཕྲིན་དབྱར་མཚོ་ལྟར་རྒྱས། ཚེས་ཉེར་དྲུག་ཉིན་རྩིས་མདའ་
བཀྲ་ཤིས་དགའ་འཁྱིལ་དུ་ཞི་ཁྲོ་འཕྲད་ཚད་རང་གྲོལ་གྱི་དབང་བསྐུར་གནང་། ཚེས་ཉེར་
བདུན་ལ་ཀ་དག་སྤྲོས་བྲལ་གླིང་དུ་ཚོགས་ཀྱི་རྣམ་བཤད་དང་ཚོགས་ཀྱི་འཁོར་ལོ་བསྐོར།
ཟླ་བརྒྱད་པའི་ཚེས་གཅིག་ནས་འགུ་ལོག་པདྨ་རྫོང་གི་བཤས་ཁང་གི་ཧོས་རྒྱ་རྣམས་གང་
ལ་གང་འདུལ་གྱིས་ཐབས་སྣ་ཚོགས་སྤྱད་དེ། བཤས་ཟོག་རྣམས་སྲོག་བླུ་བྱས་ནས་བཤས་ཁང་
བསྟུངས་ཏེ་དེང་གི་བར་སེམས་ཅན་གཅིག་ཀྱང་གསོད་མྱོང་མེད། དེ་ནས་བཀྲ་ཤིས་སྒོ་མང་
དུ་གསར་རྙིང་ཇོ་གསུམ་གྱི་བླ་སེར་ཡོངས་ལ་ཞི་ཁྲོ་འཕྲད་ཚད་རང་གྲོལ་གྱི་དབང་བསྐུར་གནང་།
ཚེས་བརྒྱད་ཉིན་དཔལ་ཡུལ་གར་དབང་ཉི་མ་སོགས་བླ་སྤྲུལ་དུ་མ་ཞིག་ལ་ཚེ་སྒྲུབ་རྡོ་རྗེའི་
རྒྱ་མདུད་ཀྱི་དབང་གསུངས་ཏེ་སྐུ་ཚེའི་རྐྱེན་གེགས་བསལ། ཟླ་དགུ་པའི་ནང་རང་དགོན་གྱི་
བླ་གྲྭ་ཡོངས་ལ་ཞི་ཁྲོ་འཕྲད་ཚད་རང་གྲོལ་གྱི་དབང་དང་བླ་རུང་ཇོ་སྒར་ལ་ཡིག་བརྒྱ་དུང་གི་
ཡོན་སྔར་བཞིན་གནང་། བོད་ཟླ་བཅུ་པའི་ཚེས་ཉེར་གཉིས་ནས་ཡི་དམ་རྡོ་རྗེ་ཕུར་བའི་དགུ་
སྒྲུབ་ལ་བཞུགས། འདི་ཡི་དུས་སྨད་ལེ་སྐབས་བསྒྲལ་ཕུར་བབ་སྟེ་བསྟན་པའི་ཆོམ་པོར་
བཏབས་པ་དང་སྐུ་རྟེན་ལ་འོད་འབར་བ་སོགས་ངོ་མཚར་བའི་རྟགས་མང་པོ་བྱུང་། ཚེས་ཉེར་
དགུར་རྣལ་འབྱོར་བ་མི་མཐུན་གཡུལ་ལས་རྒྱལ་བའི་སྒྲུང་གླུ་སོགས་ཟབ་གཏེར་ལས་བཤུས།
ཟླ་བཅུ་གཉིས་པའི་ཚེས་ཉེར་ལྔར་སྐུ་གསུང་ཐུགས་ཀྱི་རྟེན་སོགས་མཆོད་འབུལ་སྨོན་ལམ་
226



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
རྒྱ་ཆེན་བཅས་བླ་མ་རིན་པོ་ཆེ་༧རིག་འཛིན་ཉི་མར་ཞབས་བརྟན་མངའ་འབུལ་ཕུལ། ཟླ་བཅུ་
གཉིས་པའི་ཚེས་སུམ་ཅུ་ནས་འཕགས་པ་གར་དབང་ལྷ་དགུའི་སྒྲུབ་པ་གསུངས།
ལྕགས་སྟག་ཟླ་བ་དང་པོའི་ཚེས་བཅུ་གཅིག་ལ་སློབ་ཚོགས་ཡོངས་ཀྱིས་ཞབས་བརྟན་
མངའ་འབུལ་ཕུལ། ཚེས་ཉེར་དགུར་བླ་རུང་ཇོ་དགོན་ལ་ཡིག་བརྒྱ་དུང་ཕྱུར་གྱི་ཡོན་དམངས་
སྒོར་ཁྲི་ཞེ་གཅིག་གནང་། ཟླ་གཉིས་པའི་ཚེས་གསུམ་ནས་སློབ་ཚོགས་ཡོངས་ལ་རྒྱལ་སྲས་
ལག་ལེན་གྱི་ཁྲིད་དང་རྫོགས་པའི་སངས་རྒྱས་མི་ཡི་ཤ་ཚུགས་སུ་བྱོན་པ་མཁན་རིན་པོ་ཆེ་༧ཨ་
ཁྱུག་ལ་ཞབས་བརྟན་མངའ་འབུལ་གྱི་མཎྜལ་ཕུལ། མཁའ་འགྲོ་རིན་པོ་ཆེ་༧ཏཱ་རེ་བདེ་
ཆེན་རྒྱལ་མོའི་འདས་མཆོད་དང་རྡོའི་ཤུགས་འབྱུང་དགོན་དུ་རྡོ་རྗེའི་ཚིག་བདུན་གྱི་དབང་
དང་གདུགས་ཚོད་ཡོན་དང་བཅས་པ་གནང་། ཟླ་གསུམ་པར་རྒྱལ་ཡུམ་སྒྲོལ་མའི་ཆོས་
ཚོགས་དང་འབྲེལ་ཡུལ་ཤུལ་ས་འགུལ་གྱི་དབུལ་སྐྱོབས་ལ་དམངས་སྒོར་ཁྲི་དྲུག་ཅུ་
ལྷག་གནང་། གནས་ཆེན་རི་བོ་རྩེ་ལྔའི་རྒྱ་རིགས་སློབ་མ་རྣམས་ལ་རྫོགས་པ་ཆེན་པོ་
ཟབ་ལམ་ཆོས་དྲུག་གི་སྔོན་འགྲོའི་ལུང་གསུངས། ཟླ་བཞི་པའི་ཚེས་གཉིས་ནས་རྔ་བ་
རང་སྐྱོང་ཁུལ་དུ་བྱོན་ནས་ཉམ་ཐག་པའི་སེམས་ཅན་གྲངས་མེད་པ་ཞིག་སྲོག་བླུ་བྱས་ཏེ་འབར་
ཁམས་ཀྱི་བཤས་ཁང་ཉིན་དུ་མའི་རིང་ལ་སྟོངས་པར་བྱས། དུས་འདི་ནས་རྗེ་ཉིད་ཀྱི་ཉམས་དང་
རྨི་ལམ་ཀུན་ཏུ་མཁའ་འགྲོ་ཡེ་ཤེས་མཚོ་རྒྱལ་དང་ཏཱ་རེ་བདེ་ཆེན་རྒྱལ་མོ། གཏེར་སྲས་ཀུན་
བཟང་དབང་མོ་ཌཱཀྐི་མཁའ་སྤྱོད་དབང་མོ་སོགས་ངོ་ཤེས་དང་མི་ཤེས་པའི་ཡེ་ཤེས་དབྱིངས་
ཀྱི་མཁའ་འགྲོ་རྣམས་ཀྱིས་བསུ་བ་མཛད་པ་སྣང་བ་སོགས་སྐུ་ཡུན་རིང་མི་བཞུགས་པའི་
ཚུལ་མཛད་པ་ན། སློབ་ཚོགས་རྣམས་ཀྱི་གསང་ཐབས་ཀྱིས་བླ་རུང་དང་ཤུགས་འབྱུང་།
227



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མ་ཐ་ལའི་དགའསྟོན་གྱི་གླེགས་བམ།
གྲུབ་ཆེན་སོགས་སུ་མཁའ་འགྲོའི་བསུ་བཟློག་སོགས་རིམ་གྲོ་རྒྱ་ཆེར་བསྒྲུབས། ༧རྡོ་གྲུབ་
རིན་པོ་ཆེ་ཐུབ་བསྟན་འཕྲིན་ལས་དཔལ་བཟང་པོ་དང་༧ས་སྐྱ་རིན་པོ་ཆེ། དེ་མིན་རྒྱལ་
ཕྱི་ནང་གི་སློབ་ཚོགས་རྣམས་ཀྱིས་ཞབས་བརྟན་མངའ་འབུལ་ཕུལ་ཏེ་བཞུགས་ཞུས་མཛད་ཚེ་
ང་རང་ཐེངས་འདིར་ཤི་བཅུག་ན་སྔ་འགྱུར་རྙིང་མའི་བླ་རྒན་ཚད་ལྡན་ཞིག་གཤེགས་པ་ལྟར་
ཁྱེད་སློབ་མ་རྣམས་ཀྱིས་ཀྱང་ཐུགས་བདེ་བ་ཞིག་འོང་ངེས་ཀྱང་། ད་མཁའ་འགྲོའི་བཀའ་ཆད་
སོགས་ཀྱིས་རང་རེ་དཔོན་སློབ་ཀུན་ལ་སྐུ་ཚེགས་འོ་བརྒྱལ་ཆེ་ངེས་པ་ཞིག་ཡོང་བ་ཡིན་
གསུངས་ཏེ་སྤྱན་ཆབ་མང་དུ་བསིལ། ཟླ་ལྔ་བའི་ནང་ཉིན་གསུམ་གྱི་རིང་འབར་ཁམས་
ཀྱི་མི་རྣམས་ལ་མཇལ་ཁ་དང་ཆོས་འབྲེལ་སོགས་གནང་སྟེ་འགྲོ་དོན་མཐའ་རྒྱས་བྱུང་། ཚེས་
ཉེར་ལྔ་ནས་ཆོས་ཚོགས་འབྲེལ་ཚད་རང་གྲོལ་གསུངས། ཚེས་ཉེར་བརྒྱད་ལ་བཀྲ་སྐོར་ཐེག་
ཆེན་དཔལ་འབར་གླིང་གི་འདུ་ཁང་ཆ་རྐྱེན་དུ་དམངས་སྒོར་ཁྲི་སུམ་ཅུ་གནང་། ཟླ་དྲུག་
པའི་ནང་༧བླ་མ་རིན་པོ་ཆེ་རིག་ཛིན་ཉི་མའི་གྱ་སྟོན་ལ་བྱོན་ཏེ་སྐུ་གསུང་ཐུགས་ཀྱི་རྟེན་སོགས་
ཚན་གྲངས་གྱ་ནོམ་པ་ཕུལ། ཟླ་བདུན་པར་ཟི་ལིང་སྨན་ཁང་དུ་བྱོན་ལྷ་རྗེ་རྣམས་ཀྱི་སྙུང་གཞི་
འདི་གསོ་ཐབས་དཀའ་བར་བཤད། དེ་སྐབས་སྨན་ཁང་དུ་ཡོད་པའི་ཧོས་ཧོས་སོགས་ཀྱི་
ནད་པ་དུ་མ་ཞིག་རྗེ་འདི་མཐོང་བ་དང་བྱིན་རླབས་སོགས་མཛད་པས་ནད་ལས་གྲོལ་ཏེ་
ནང་པའི་ཆོས་སྒོར་གསང་ཐབས་ཀྱིས་ཞུགས་པ་མང་པོ་བྱུང་། རྨི་ལམ་འོད་གསལ་གྱི་སྣང་ངོར་
ཏཱར་པོ་སོགས་ཡེ་ཤེས་དབྱིངས་ཀྱི་མཁའ་འགྲོ་རྣམས་ཀྱིས་བསུ་མ་མཛད་དེ་ཟངས་མདོག་
དཔལ་གྱི་རི་བོར་བྱོན་པའི་ལམ་བར་སྲིན་པོའི་གྲོང་ཁྱེར་གྱི་སྟེང་ཕྱོགས་སུ་ཕེབས་སྐབས་ཕྱིར་
གཟིགས་ཞིག་བྱེད་ཚེ་སློབ་ཚོགས་རྣམས་མཐོང་བས་ཕྱིར་ལོག་བྱུང་གསུངས། བོད་ཟླ་དགུ་
228



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
པའི་ནང་ཟི་ལིང་གི་སློབ་ཚོགས་རྣམས་དང་མཉམ་དུ་ཚོགས་ཀྱི་འཁོར་ལོ་རྒྱ་ཆེན་བསྐོར་
ཞིང་དཔལ་བླ་རུང་ཇོ་སྒར་ལ་ཡིག་བརྒྱ་དུང་གི་ཡོན་དམངས་སྒོར་ཁྲི་ཞེ་གཉིས་ཕུལ། རང་དགོན་
གྱི་བཤད་གྲྭའི་གཤག་སྐོར་རྣམས་ལེགས་གྲུབ་བྱུང་སྟེ་བླ་གྲྭ་རྣམས་སྤོས། བོད་ཟླ་བཅུ་བའི་ནང་
གསེར་རྟའི་ཁྲིམས་ཁང་ལས་ཉམ་ཐག་པའི་ཉེས་ཅན་གྱི་བཙོན་པ་ཞིག་བླུ་ཡོན་ལ་སྒོར་ཁྲི་
བཅུ་ལྷག་སྤྱད་ནས་བླངས་བ་དང་། ཟླ་བཅུ་གཅིག་པའི་ནང་ཕྱོགས་ཀྱི་སློབ་ཚོགས་རྣམས་ལ་
ཆོས་དྲུག་སྔོན་འགྲོའི་ཁྲིད་ལུང་དང་། ཕུར་བ་དགུ་སྒྲུབ་གསུངས། བོད་ཟླ་བཅུ་གཉིས་པར་བོད་
ལྗོངས་སྦྲག་མདའི་ཇོ་དགོན་ཞིག་གསོའི་ཆེད་དམངས་སྒོར་ཁྲི་དགུའི་ཞལ་འདེབས་དང་།
གེ་སར་ཚོགས་པའི་བླ་མ་སྙན་གྲགས་སོགས་ལ་གེ་སར་གྱི་དབང་བསྐུར། ༧བླ་མ་རིན་པོ་ཆེ་རིག་
འཛིན་ཉི་མར་གྲངས་ཚན་བརྒྱ་དང་ཉེར་ལྔ་བཅས་བརྟན་བཞུགས་ཕུལ། དབང་མདའ་དགོན་
དུ་སྨན་བླ་ཁྲི་མཆོད་ཀྱི་ཡོན་དང་། ཤིན་ཅང་རྡོས་པོ་སོགས་ཀྱི་སློབ་མ་བརྒྱ་ཕྲག་ལྷག་ལ་
ཆོས་དྲུག་གི་ལུང་གནང་། གཞན་ཡང་དེར་བཞུགས་ཀྱི་གྲྭ་སློབ་སུམ་བརྒྱ་ལྷག་གིས་འཕགས་
པ་གར་དབང་ལྷ་དགུའི་སྒྲུབ་པ་མཛད་པ་སོགས་འགྲོ་དོན་འཕྲིན་ལས་རྒྱ་ཆེར་སྤེལ། །
ལྕགས་ཡོས་ཟླ་བ་དང་པོའི་ནང་རྒྱ་བོད་ཀྱི་སློབ་ཚོགས་རྣམས་ལ་འཕགས་པ་གར་དབང་
ལྷ་དགུའི་དབང་དང་། བླ་རུང་ཇོ་བཙུན་རྣམས་ལ་ཡིག་བརྒྱ་དུང་གི་ཡོན་དམངས་སྒོར་
ཁྲི་རེ་གཅིག་གནང་། བོད་ཟླ་གཉིས་པའི་ནང་ཤུགས་འབྱུང་དགོན་པའི་ཚེས་བཅུའི་འགྲོ་གྲོན་
ལ་དམངས་སྒོར་ཁྲི་ལྔའི་ཞལ་འདེབས་དང༌། རེབ་སྐོང་ཨོལ་ཟ་དགོན་པའི་སློབ་གྲྭའི་ཆ་
རྐྱེན་དུ་སྐུ་གསུང་ཐུགས་རྟེན་དང་དམངས་སྒོར་སོགས་ཀྱི་གནང་སྦྱིན་མཛད་ཅིང་། ༧མཁའ་
འགྲོ་རིན་པོ་ཆེའི་འདས་མཆོད་འཚོགས། བསླབ་གསུམ་རྒྱན་འཆང་དམ་པ་མཁན་རིན་
229



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
པོ་ཆེ་རིག་གྲོལ་སོགས་ཀྱིས་ཞབས་བརྟན་མངའ་འབུལ་ཕུལ། བོད་ཟླ་གསུམ་པར་༧བླ་
མ་རིན་པོ་ཆེ་རིག་འཛིན་ཉི་མ་ཡབ་ཡུམ་སྲས་འཁོར་བཅས་བྱོན་ནས་ཞབས་བརྟན་མངའ་
འབུལ་ཕུལ་བ་དང་། ༧གོང་ས་ཐམས་ཅད་མཁྱེན་པས་ཞབས་བརྟན་གསོལ་འདེབས་ལེགས་
འབྱོར་བྱུང་བས་སྙུན་གཞི་ཅུང་ཇེ་དྭངས་སུ་གྱུར་པ་སོགས་རྟེན་འབྲེལ་ལེགས་པའི་ཕྱོགས་
སུ་སོང་། ཟླ་བཞི་པའི་ནང་ཟི་ལིང་ཨོ་ལོང་གི་གཟིམས་ཁང་ཕུན་ཚོགས་གླིང་དུ་རང་དགོན་
སྙན་ལུང་གི་མཁན་སྤྲུལ་བླ་གྲྭ་ཡོངས་དང་ཕྱོགས་ནས་བྱོན་པའི་སློབ་ཚོགས་དུ་མས་ཞབས་
བརྟན་མངའ་འབུལ་ཕུལ་ཞིང་མཁའ་འགྲོ་པདྨ་དབྱངས་ཅན་གྱིས་པདྨའི་སོར་གདུབ་ཕུལ་
བས་རྟེན་འབྲེལ་ཕུན་ཚོགས་སུ་གྱུར། དེ་ཚེ་རྗེ་གང་གི་ཞལ་ནས་མཁན་རིན་པོ་ཆེ་ཆོས་འབྱོར་
འདི་དང་ང་རང་གཉིས་སྐྱེ་བ་ལྔ་བཅུ་ང་གཉིས་ལ་འབྲལ་མ་མྱོང་བ་ཡིན་པས་ད་དུང་ང་རང་
འཚམས་པོར་རང་དགོན་དུ་ལན་གཅིག་ཐོན་རྒྱུའི་རྟེན་འབྲེལ་འགྲིགས་སོང་གསུངས་ཏེ་
ཐུགས་བརྩེ་མཚུངས་མེད་མཛད། དེ་འཕྲལ་༧རྡོ་གྲུབ་རིན་པོ་ཆེ་ཁྲིན་ཏུ་རུ་བྱོན་ནས་སྐུ་
གསུང་ཐུགས་རྟེན་དང་གདན་སོགས་ཞུ་རྟེན་མཎྜལ་རྒྱ་ཆེན་ཕུལ་ཏེ་བཞུགས་ཞུས་གནང་།
རྗེ་ཉིད་ཀྱིས་ཀྱང་ཐོལ་ཕྱུང་གིས་ཚིགས་བཅད་ཤོ་ལོ་ཀ་དུ་མ་གསུངས་ནས་འབྱུང་བ་བཞིའི་
བཅུད་བསྡུས་པ་ཡིན་ཞེས་ཁྲུས་གསོལ་མཛད་པ་སོགས་ཀྱིས་སྙུན་གཞི་ཇེ་དྭངས་སུ་སོང་
ནས་འགུ་ལོག་གི་དགོན་སྡེ་ཁག་དང་པདྨ་རྫོང་། སྙན་ལུང་སོགས་ཀྱིས་སྣེ་ལེན་བསུ་བ་
རྒྱ་ཆེན་བཅས་བོད་ཟླ་ལྔ་བའི་ཚེས་གསུམ་ལ་རང་དགོན་དུ་ཞབས་སོར་བསྐྱོད། ༧རྡོ་གྲུབ་
རིན་པོ་ཆེ་ཐུབ་བསྟན་འཕྲིན་ལས་དཔལ་བཟང་པོ་གདན་འདྲེན་ཞུས་ཏེ་ཚོགས་ཀྱི་འཁོར་ལོ་
རྒྱ་ཆེན་བསྐོར་ཞིང་ནམ་བྱོན་ལྟར་དངོས་འབྱོར་ཡིད་སྤྲུལ་གྱི་མཎྜལ་གྱ་ནོམ་པ་ཕུལ། གཞན་
230



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཡང་ཁོང་འབྱོན་ཁར་སྐྱེལ་ལམ་ནས་གསེར་རྡུལ་ཚད་ཞིག་ཕུལ་ཏེ་སྐྱེ་བ་ནས་ཚེ་རབས་
ཀུན་ཏུ་དཔལ་ལྡན་བླ་མ་རྣམས་དང་སྐད་ཅིག་ཙམ་ལ་འབྲལ་བ་མེད་པའི་སྨོན་ལམ་དང་
འབྲེལ་ཐོགས་སེམས་ཅན་ཡོངས་ལ་ཐུགས་གཏད་དགོས་གསུངས། ཆོས་འཚོགས་འབྲེལ་
ཚད་རང་གྲོལ་འཚོགས་ཏེ་ཆོས་བསྐུལ་མངའ་འབུལ་སོགས་དཔོན་སློབ་ཐམས་ཅད་དགའ་
འཛོམས་བྱུང་། བཀྲ་སྐོར་ཐེག་ཆེན་དཔལ་འབར་གླིང་གི་འདུ་ཁང་ཆ་རྐྱེན་དུ་དམངས་
སྒོར་ཉིས་འབུམ་གནང་། མུ་ར་དགོན་པར་བཤད་དང་སྒྲུབ་པའི་འཛུགས་རྟེན་ལ་དམངས་
སྒོར་ཁྲི་བཅུ་གནང་། ཟླ་བདུན་པ་རུ་སྐྱིད་ལྷ་ཐང་པདྨའི་དགའ་ཚལ་དུ་རབ་བྱུང་དངུལ་སྒྲིག་
གི་སྡེ་འཚོགས་ཏེ་དགའ་སྐྱིད་གསུངས་གླེང་ཞལ་གདམས་སོགས་མང་དུ་གནང་། ལྷ་ལྡན་
ཕྱོགས་ཀྱི་སློབ་མ་རྣམས་ལ་ཆོས་དྲུག་སྔོན་འགྲོའི་ཁྲིད་ལུང་དང་རང་དགོན་གྱིས་བྱར་གནས་
པ་རྣམས་ལ་གདུགས་ཚོད་དྲངས། བོད་ཟླ་བརྒྱད་པར་ཡ་ཆེན་ཨོ་རྒྱན་བསམ་གཏན་ཆོས་
གླིང་དུ་གདུགས་ཚོད་ཡོན་དང་བཅས་པར་དམངས་སྒོར་ཁྲི་སུམ་ཅུ་ལྷག་དང་དེ་འཕྲལ་ཁྲིན་
ཏུ་རུ་སྙུན་གཞི་ཞིབ་ཕྲ་བྱེད་ཞོར་དུ་ཁེལ་ཟོག་བརྒྱ་དང་ལྔ་བཅུ་ལྷག་སྲོག་བླུ་བྱས་ཏེ་ངའི་
ནད་གཞི་འདི་ལ་བརྟེན་ནས་ངན་སོང་གནས་གསུམ་སོག་འགྲོ་བ་རིགས་དྲུག་གི་སྡུག་བསྔལ་
ཞི་བ་དང་རང་གི་ཉམས་དང་རྟོགས་པའི་ཡོན་ཏན་ཇེ་རྒྱས་སུ་འགྲོ་བཞིན་ཡོད་ཞེས་སློབ་
ཚོགས་རྣམས་ལ་སེམས་གསོས་གནང་ཞིང་རྟེན་བཞེངས་སོགས་ཀྱི་ཡོན་ཚང་མ་སྤྲད་ཚར་
བར་མཛད། བླ་རུང་ཇོ་དགོན་ལ་ཡིག་བརྒྱ་དུང་ཕྱུར་གྱི་ཡོན་དམངས་སྒོར་ཁྲི་བཞི་བཅུ་
ལྷག་གནང་། བོད་ཟླ་དགུ་པའི་ཚེས་བཅུའི་ཉིན་ཉེ་འཁོར་རྣམས་གྲོས་བསྒྲོས་ཏེ་ཟི་ལིང་
སྨན་ཁང་དུ་འབྱོན་པར་ཞུས། རྗེ་ཉིད་ཀྱིས་གནང་ཉིན་བར་བསྒུག་ན་དེ་ཉིན་འགྲོ་བའི་དུས་
231



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐལའི་དགའ་སྟོན་གྱི་གླེགས་བམ།
ཚོད་ཞིག་ཡིན་གསུངས་ཀྱང་། མཐར་སློབ་ཚོགས་རྣམས་ཀྱིས་ཚེས་བཅུ་གཅིག་ཉིན་འབྱོན་
རྒྱུའི་ཐག་བཅད་དེ་བྱོན་ཁར་ཁྱེད་སློབ་ཚོགས་རྣམས་ཀྱིས་ཐུགས་མཐུན་ཁྲིམས་གཙང་བྱེད་
རྒྱུ་དང་འཆི་ཁར་ཕན་པའི་ཆོས་རྣལ་མ་ཞིག་སྒྲུབ་རྒྱུ་ངས་རེ་བ་ཡིན་ཞེས་གསུང་ཐ་མའི་ཞལ་
བཀོད་གནང་སྟེ་འགུ་ལོག་ཏུ་བྱོན། ཚེས་བཅུ་གཉིས་ཉིན་གྱི་སྔ་དྲོ་དུས་ཆོད་དགུའི་སྟེང་
༧རྡོ་གྲུབ་རིན་པོ་ཆེ་དང་ཞལ་པར་བརྒྱུད་ནས་ཁོང་གི་གསུང་གླེང་གསན་པ་ཙམ་གྱིས་སྐུ་ལུས་
དྲང་པོར་བསྲངས་ཏེ་ཕྱག་གཉིས་ཐུགས་ཀར་བསྣོལ་ཐབས་དང་ཞབས་རྒྱལ་པོ་རོལ་བའི་སྟབས་
སུ་བཞུགས་ཤིང་སྤྱན་གཉིས་ནམ་མཁར་གཟིགས་ཏེ་རང་རེ་ལྟོས་བཅས་འགྲོ་བ་ཡོངས་
ཀྱི་དཔྲལ་བའི་མིག་དང་ཁོག་པའི་སྙིང་བྱུང་བ་ལྟར་གཞི་དབྱིངས་པདྨ་འོད་ཀྱི་ཕོ་བྲང་དུ་སྐུ་
གཤེགས།
སྨྲས་པ།
ཡང་ཟབ་ཐེག་དགུའི་མན་ངན་ཆར་ཆེན་གྱིས། །
སྐལ་བཟང་གདུལ་བྱའི་ལོ་ཏོག་སྨིན་མཛད་པའི། །
ཡབ་གཅིག་ལྷ་དབང་དཔལ་གྱི་རི་ལ་གཤེགས། །
ཐེག་མཆོག་ཨ་ཏིའི་སྟོན་པ་སུ་ཡིས་བྱེད། །
ཤུགས་དྲག་སྙིགས་ལྔས་གདུང་བའི་ཉམ་ཐག་འགྲོ། །
བཞག་སྟེ་མཚན་བཟང་གཟུགས་སྐུ་ཉིན་བྱེད་དབང་། །
ཞི་དབྱིངས་ཆུ་ལྷའི་ཕང་པར་གཟིམས་པ་ཡིས། ། །
སྐྱོ་གདུང་ཡི་མུག་མུན་པ་སུ་ཡིས་འགོག །
232



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཅེས་མྱ་ངན་གདུང་འབོད་ཚིགས་སུ་བཅད་པའོ། །དེ་ནས་མདོ་ཁམས་གྲུབ་བརྒྱའི་གཙུག་
རྒྱན། ༧སྐྱབས་རྗེ་རྡོ་གྲུབ་རིན་པོ་ཆེ་ཐུབ་བསྟན་འཕྲིན་ལས་དཔལ་བཟང་པོ་དང་། བླ་མ་
རིན་པོ་ཆེ་༧རིག་འཛིན་ཉི་མ་གཉིས་ཀྱིས་ཁ་པར་སྐུད་ལམ་བརྒྱུད་དེ་ཐུགས་དམ་གསལ་
འདེབས་ཞུས། མཆོག་སྤྲུལ་ནོར་བུ་དོན་གྲུབ་དང་། སྤྲུལ་ནམ་མཁའ་རྡོ་རྗེ། རི་ཤུལ་བསོད་
ནམས། བསྟན་པ་སྐྱབས་རྣམས་ཀྱིས་སྐུ་གདུང་རིན་པོ་ཆེར་བཟང་དྲུག་བསྲེས་པའི་ཁྲུས་
ཆབ་གསོལ་བ་དང་། གནས་ཡིག་གནས་མདུད། ན་བཟའ་རྡོར་དྲིལ་བཅས་སྐྱེས་ཆེན་དམ་
པར་འོས་པའི་སྲི་ཞུ་རྣམས་ལེགས་པར་བསྒྲུབས་ཏེ་ཞག་བདུན་ཕྲག་གསུམ་གྱི་རིང་མཆོག་
སྤྲུལ་རིན་པོ་ཆེ་དབང་ཆེན་ཕུན་ཚོགས་དང་། མཁན་ཆེན་དམ་པ་ཆོས་འབྱོར། རྟོགས་པའི་
དབང་ཕྱུག་ཆེན་པོ་འཕྲིན་པོ། བླ་མ་ཐུབ་རྒྱམ་སོགས་ནང་ཐུགས་ཀྱི་སྲས་མཆོག་རྣམས་
ཀྱིས་ཉེ་རིང་ཀུན་ནས་བྱོན་པའི་སྐལ་བཟང་གི་གདུལ་བྱ་ནམ་མཁའི་སྐར་ཚོགས་ལྟ་བུ་ལ་
དམ་རྫས་དང་གདུང་ཁྲུས་བསྔོ་སྨོན་སོགས་ཟབ་རྒྱས་གནང་། མཇལ་མཁན་རྣམས་ཀྱིས་
ཀྱང་སྲོག་བཅད་དམར་ཟས་གཙོ་བོར་བྱས་པའི་སྡིག་སྤོང་དགེ་སྒྲུབ་ཀྱི་དམ་བཅའ་དང་མཆོད་པ་
སྨོན་ལམ་གྱི་རྣམ་གྲངས་རྒྱ་ཆེར་བྱས་པའི་དགེ་རྩ་འདི་གཅིག་པུ་ཙམ་གྱིས་ཀྱང་འཚེངས་
བ་བྱུང་། དགོངས་པ་ཆོས་ཉིད་དུ་གྲོལ་བའི་ཕྱི་རྟགས་སུ་ནམ་མཁའ་གཡའ་དག་ཅིང་འཇའ་
འོད་ཀྱི་གུར་ཕུབ། དགུན་དུས་ཀྱི་གྲངས་ལྷགས་ཀྱང་རང་སར་ཞི་སྟེ་དབྱར་དུས་ལྟར་དྲོད་
ད་རྒྱས། ནང་དུ་འོད་གསལ་ཟིན་པའི་རྟགས་སུ་སྐུ་གདུང་གི་བཀྲག་མདངས་མ་ཡལ་བ་
དང་། ག་བུར་དང་ཙནྡ་ལྟར་དྲི་བཟང་གི་ན་བུན་འཐུལ། སྐུ་གདུང་ཕལ་ཆེར་རྡུལ་ཕྲན་དུ་
དེངས་བས་ཉེ་ལོགས་རྣམས་ནས་སྐལ་བ་བཟང་པོའི་སློབ་མ་ཚོས་རང་བསྲེལ་ཅི་རིགས་
233



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐལའི་དགའ་སྟོན་གྱི་གླེགས་བམ།
རྙེད་པ་བྱུང་། རིགས་སྲས་རིན་པོ་ཆེ་མཆོག་སྤྲུལ་༧ལྷག་བསམ་རྣམ་དག་དང་། ཉེ་གནས་
དམ་པ་རིན་ཆེན། བླ་མ་དགེ་ལེགས། བླ་མ་ཐུབ་སྙན། མཆོག་སྤྲུལ་མཚོ་བྱུང་བཞད་པའི་
རྡོ་རྗེ་སོགས་འཁོར་སློབ་ཀྱི་གཙོ་བོ་རྣམས་ཀྱིས་གོང་ས༧སྐྱབས་མགོན་རིན་པོ་ཆེ་དང་།
ས་སྐྱ་གོང་མ་རིན་པོ་ཆེ། གཞུ་ཆེན་བེ་རོ། རྗེ་བཙུན་མ་མུ་མཚོ། མཁན་སྤྲུལ་རིན་པོ་ཆེ་ཨ་གསང་།
དྲི་མེད་ཞིང་སྐྱོང་མགོན་པོ། པདྨའི་རྒྱལ་ཚབ་དམ་པ་མཆོག་སྤྲུལ་ལྷ་མཚམས། ཁང་སར་
རིན་པོ་ཆེ་བསྟན་པའི་དབང་ཕྱུག། མཆོག་སྤྲུལ་ཆོས་ཀྱི་རྒྱ་མཚོ། སངས་ཤིས་སྤྲུལ་སྐུ་ཨོ་རྒྱན་
ཀུན་སྐྱོང་གླིང་པ། སྤྲུལ་པའི་གཏེར་ཆེན་ཨོ་རྒྱན་ཤེས་རབ། དཔལ་སྤྲུལ་རིན་པོ་ཆེ་གར་དབང་
ཉི་མ། མཁན་སྤྲུལ་རིག་འཛིན་དར་རྒྱས། སྨེ་སྤྲུལ་བསྟན་འཛིན་རྒྱ་མཚོ། མཁན་རིན་པོ་
ཆེ་རིག་གྲོལ། སྤྲུལ་འཇམ་དབྱངས་ཉི་མ་སོགས་དང་། བླ་རུང་ཆོས་ཀྱི་གྲོང་ཁྱེར། ཡ་ཆེན་
ཨོ་རྒྱན་བསམ་གཏན་གླིང་། ཀཐོག་རྡོ་རྗེ་གདན། དཔལ་ཡུལ་དར་ཐང་སོགས་ཕྱོགས་
ཀྱི་བླ་ཁག་དང་དགོན་ཁག་བཞི་བརྒྱ་ལྷག་ལ་སྐུ་གསུང་ཐུགས་ཀྱི་རྟེན་དང་། གསེར་དངུལ་
གཟི་མཆོང་། གཡུ་བྱུ་རུ། རས་ཕྲུག་དར་གོས། རླངས་འཁོར་རྟ་དྲེའུ་སྒ་སྟན་སྲབ་མཐུར། །
འབྲུ་རིགས་ཇ་མར་སོགས་ཚན་གྲངས་དུ་མའི་མཆོད་སྤྲིན་རྒྱས་སྤྲོས་སུ་བསྟར་ནས་འབྲེལ་
ཐོགས་སེམས་ཅན་ཡོངས་ལ་བསྔོ་སྨོན་དང་། བལ་བོའི་ལྷ་མཁར་གྱི་ཕྱག་བཟོ་གསེར་དངུལ་
སྦྲག་མའི་སྐུ་གདུང་མཆོད་རྟེན་རྣོ་རྡོ་རྗེ་ཕ་ལམ་དང་མུ་མིན་གཟི་མཆོང་གཡུ་བྱུར་སོགས་
རིན་པོ་ཆེ་སྣ་ཚོགས་ཀྱི་ཕྲ་རྒྱན་ཅན། མཐོ་ཚད་ན་སྨི་གཉིས་དང་སྐར་ཆ་དྲུག་ཅུ་རེ་གསུམ་
སྐུ་གསུང་ཐུགས་ཀྱི་རྟེན་སོགས་ནང་རྟེན་གཟུངས་གཞུག་སྲིད་ན་རྙེད་པར་དཀའ་བའི་རིགས་
བསམ་གྱིས་མི་ཁྱབ་པ་བཞེངས་བ་བཅས་ཀྱིས་ཐུགས་དགོངས་ཡོངས་སུ་རྫོགས་པར་བྱས།
234



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
པཎ་ཆེན་བཱི་མ་མི་ཏྲ་སླར་ཡང་རྡོ་རྗེ་སློབ་དཔོན་གྱི་ཟོལ་ལ་བྱོན་པ་རིགས་སྲས་འབྲོང་རྫོང་
རིན་པོ་ཆེ་དང་། སེ་ར་ཡང་སྤྲུལ་རིག་འཛིན་བསྟན་པའི་སྒྲོན་མེ་སོགས་བླ་ཁག་ལྔ་གདན་དྲངས་
ཏེ་སྐུ་གདུང་རིན་པོ་ཆེ་ལས་བཞི་ལྷུན་གྲུབ་དང་བཅས་པའི་ཞུགས་ལ་སྦྱངས་ཚེ་བྱ་རྒྱལ་རྒོད་
ཀྱི་ཐུལ་ཕྲན་ཆར་བཞིན་བབ། གདུང་རུས་ཤིན་ཏུ་ཆུང་ངུར་སོང་བ་ལ་ལྷ་སྐུ་དང་ཡིག་འབྲུ་
ཕྱག་མཚན་སོགས་རིས་དང་འབུར་དུ་དོད་པ་དང་བྲོ་བཅུད་ལྡན་པའི་བདུད་རྩི་བབ་པ།
དཀར་སྨུག་ལྗང་གུའི་མདོག་ཅན་གྱི་གདུང་དང་རིང་བསྲེལ་ཆེ་ཆུང་དུ་མ་དང་དེ་ལས་མང་དུ་
འཕེལ་ཞིང་། ཐུགས་ལྗགས་སྤྱན་གསུམ་དང་གནག་སྣུམ་དབུ་སྐྲ་གདུལ་བྱའི་དད་རྟེན་དུ་
ལུས་པ་བཅས་རྒྱུད་ནས་གསུང་པའི་རྫོགས་སངས་རྒྱས་པའི་རྟགས་རྣམས་སཱཙྪ་བརྐོས་ཕོར་
ནས་བཏོན་པ་ལྟར་ཀུན་ལ་མཐུན་སྣང་དུ་གྲུབ་པ་ལགས། དེས་མཚོན་ནས་རྗེ་འགྲོ་བའི་
མགོན་པོ་འདི་གཉིས་ཀྱིས་གནས་ཆེན་གནས་བྲན་ཀུན་ནས་གཏེར་ཁ་དུ་མ་སྤྱན་དྲངས་ནས་
སྙིགས་དུས་ཀྱི་རྒུད་པ་གསོས། རིས་མེད་ཆོས་སྡེ་དུ་མར་ཞབས་ཀྱིས་བཅགས་ཏེ་སྨིན་གྲོལ་
གདམས་པའི་མན་ངག་གི་བདུད་རྩི་ཅི་འདོད་དུ་བསྩལ་བས་སྐལ་བ་བཟང་པོའི་གདུལ་བྱ་
རྣམས་མ་སྨིན་པ་སྨིན་པ་དང་སྨིན་པ་གྲོལ་བར་མཛད། རྒྱལ་ཁབ་ཕྱི་ནང་ཀུན་ཏུ་ཆོས་ཚོགས་
སུམ་བརྒྱ་ལྷག་གསར་འཛུག་གནང་པ་དང་ཆབས་གཅིག་ཞལ་མཇལ་གསུང་ཐོས་ཀྱི་འགྲོ་
བ་ས་ཡི་རྡུལ་གྲངས་དང་མཉམ་པའི་རྒྱུད་ལ་ཐར་བའི་ས་བོན་བསྐྲུན་པ་སོགས་མདོར་ན་སྐུ་
ཚེ་ཧྲིལ་བོར་འཁོར་ལོ་གསུམ་གྱི་འཕྲིན་ལས་ཀྱིས་བསྟན་འགྲོར་སྲི་ཞུ་བྱེད་པ་ལས་སྐད་ཅིག་
ཀྱང་གཡེང་བ་མེད་པ་ནི།
གོང་ས་བསྟན་འཛིན་རྒྱ་མཚོས།
235



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
རྒྱལ་བསྟན་སྤྱི་དང་ཁ་བ་རི་པ་ཡི། །
ཡོངས་རྫོགས་མདོ་སྔགས་ཟབ་རྒྱས་ཆོས་ཀྱི་ཚུལ། །
མ་སྨད་ཐུགས་བསྐྱེད་རྒྱ་ཆེས་སྐྱོང་མཛད་པའི། །
འཇིགས་མེད་ཕུན་ཚོགས་ཞབས་པད་བརྟན་པར་ཤོག །
ཞེས་དང་། རིག་འཛིན་སྟག་ཤམ་རྡོ་རྗེས།
པདྨའི་རྒྱལ་ཚབ་འཇིགས་མེད་འགྲོ་མགོན་ཉིད
གསུམ་བཞིར་(དགུང་གྲངས་སོ་བཞིའི་ལོར)མཚན་ལྡན་ཏཱ་རེར་འཕྲད་ནུས་ན༔
ཟབ་གཏེར་ནམ་མཁའ་མཛོད་ཀྱི་སྒོ་འཕར་འབྱེད
འབྲེལ་ཚད་རྔ་ཡབ་དཔལ་རིར་འདྲེན་པར་འགྱུར
ཞེས་གསུངས་པ་ལྟར་རོ། །རྗེ་འདི་གཉིས་ཡབ་ཡུམ་དགོངས་བརྡ་དབྱེར་མེད་ཀྱི་གསུང་ལ་
ཟབ་ཆོས་མཐའ་དག་གི་གཙོ་བོར་གྱུར་པ་སྨིན་པ་འབྲས་བུ་ལྟ་བུའི་ཆོས་སྐོར་ཟླ་གམ་ཀློང་
དགུ་སོགས་པོད་བཅུ་གསུམ་ལྷག་བཞུགས་པ་དང་། གཏེར་གྱི་གནས་ནི་བསམ་ཡས་མཆིམས་
ཕུ་དང་། གངས་རི་ཐོད་དཀར། ཨ་མྱེ་རྨ་ཆེན། བྲག་དཀར་སྤྲེལ་རྫོང་། གསེར་གྱི་འབྲོང་རི་
སྨུག་པོ། ཤར་གཉན་པོ་གཡུ་རྩེ། འབྲོས་ཕུག་མཁའ་འགྲོའི་འདུ་གླིང་། སྨར་གྱི་བཀྲ་ཤིས་
སྒོ་མང་། སྙན་ལུང་གེ་སར་གནས་རི། སྦྲགས་ཀྱི་ཡང་རྫོང་། ཤུགས་འབྱུང་པདྨ་འབུམ་རྫོང་།
མཚོ་སྔོན་པོ། སྦྲགས་མདའ་མཚོ་རྒྱལ་བླ་མཚོ། གནས་མཆོག་རྡོ་ཡི་སྙིང་པོ་སོགས་སུ་བཤད།
གཏེར་གྱི་སྲུང་མ་ཞིང་སྐྱོང་སེང་གེའི་གདོང་ཅན་དང་། གནོད་སྦྱིན་ཙིའུ་དམར་པོ། གསེར་གྱི་
འབྲོང་རི་སྨུག་པོ། གཉན་ཆེན་ཐང་ལྷ། སྲས་ཆུང་དོན་འགྲུབ་ནོར་བུ་དབང་རྒྱལ། ཚངས་པ་
236



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
དུང་གི་ལ་ཐོད་ཅན། ཀླུ་རྒྱལ་དུང་ཟླ་འབུམ་པ། གཟའ་དམར་ཁྱུང་ཞོན་རྩལ། སྔགས་ཀྱི་
སྲུང་མ་རྡོ་རྗེ་རལ་གཅིག་མ། དཔལ་ལྡན་དམག་ཟོར་རྒྱལ་མོ། གཡུ་དྲིལ་རྡོ་རྗེ་གཟུགས་
ལེགས། སྨན་བཙུན་རྡོ་རྗེ་ཟི་ལེ་སྒྲོན། ཡེ་ཤེས་ལྷ་མོ་བདུན། རྨ་ཆེན་སྲས་མོ་དབྱངས་ཅན་
ཆོས་སྒྲོན། གཏེར་བདག་ནོར་བུ་དབང་རྒྱལ། དཀོར་སྲུང་ཡིད་བཞིན་དབང་རྒྱལ་སོགས་
གཏེར་གྱི་སྲུང་མ་ཡེ་ཤེས་སྤྱན་ལྡན་དག་གིས་ཟབ་ཆོས་རྣམས་མི་ནུབ་ཀུན་ཏུ་སྤེལ་བའི་སྡོང་
གྲོགས་མཛད་ཅིང་ཆོས་བརྒྱུད་འཛིན་པའི་བུ་སློབ་སྡེ་སྣོད་འཛིན་པའི་མཁན་པོ། གདན་
ས་སྐྱོང་བའི་སྐྱེས་ཆེན། འགྲོ་དོན་སྤེལ་བའི་བླ་སྤྲུལ། རི་ཁྲོད་འཛིན་པའི་སྒོམ་པ། ཚེ་བློས་
བཏང་གི་བྱ་བྲལ་སོགས། རྒྱལ་ཁབ་ཕྱི་ནང་ཀུན་ཏུ་ནམ་མཁའི་སྐར་ཚོགས་ལྟར་བྱོན་ཏེ་བསྟན་
འགྲོའི་དཔུང་གཉེན་དུ་གྱུར་ནས་འབྲེལ་ཚད་རྔ་ཡབ་དཔལ་རིར་འགོད་པ་ནི་རྡོ་རྗེའི་གཏེར་
ལུང་རྣམས་སུ་ཆེས་གསལ་བ་བཞིན་ནོ།།
སླར་སྨྲས་པ།།
རྒྱལ་བསྟན་རིན་ཆེན་ཀེ་ལ་ཤ་ཡི་སྤོར།།
རིམ་གཉིས་ལུས་རྩལ་རྫོགས་པའི་གདོང་ལྔ་པ།།
ངེས་དོན་ཟབ་གཏེར་རྒྱ་མཚོའི་སྒྲ་དབྱངས་ཀྱིས།།
མི་མཐུན་རི་དྭགས་ཚོགས་འཇོམས་གཙུག་ན་རྒྱལ།།
ཐུབ་བསྟན་ཉི་ཟླ་ཆུ་ལྷའི་བང་རིམ་དུ།།
ཡིབ་སྟེ་ལྗོངས་འདིར་མུན་པས་ཁེབས་པ་ན།།
སླར་ཡང་སྙིང་པོའི་པད་དཀར་བཞད་པ་ཡི།།
237



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཁྱེད་སྐུ་ཟླ་གཞོན་མདོ་ཁམས་སྨད་ནས་ཚེས།།
ལྷ་གཅིག་པདྨའི་བྱིན་རླབས་སྣང་བ་ཡི།།
རེག་པས་ཉམས་རྟོགས་འདབ་བརྒྱའི་དྲི་བསུང་གིས།།
སྐལ་བཟང་བུང་བས་རེ་སྐོང་བདག་གི་མགོན།།
ཐེག་དགུའི་གཡུ་རལ་རྩེ་ན་བག་ཡངས་རྒྱུ།།
ལོ་ཟླ་བར་མེད་ཉིན་མཚན་འཁོར་མོ་ཡུག།
རིམ་གཉིས་རྣལ་འབྱོར་མཆོག་གི་ལམ་བཟང་ལ།།
ཉམས་བཞེས་ཏིང་འཛིན་བདེ་བའི་རོལ་རྩལ་དུ།།
རབ་འབྱམས་ཞིང་གི་བཀོད་པར་འབྱམས་སུ་ཀླས།།
འབུམ་ཕྲག་མཁའ་འགྲོའི་སྙན་རྒྱུད་བདུད་རྩིའི་བཅུད།།
ལྷག་མེད་རོལ་བའི་ངོ་མཚར་དགའ་སྟོན་གྱིས།།
ཚེ་འདིར་ཟུང་འཇུག་རྡོ་རྗེ་འཆང་དབང་གི།
གོ་འཕང་བརྙེས་འདི་ཕལ་བའི་ཡུལ་ལས་འདས།།
རྒྱལ་སྲས་སྙིང་སྟོབས་མཆོག་གི་གོ་བགོས་ནས།།
གངས་ལྗོངས་དཀར་པོ་ཆོས་སུ་བསྐྲུན་པའི་དྲིན།།
སྟོང་གསུམ་རིན་ཆེན་ནོར་གྱིས་ཡོངས་གཏམས་ཀྱང་།།
ཆ་ཡི་ཆ་ཙམ་གཞལ་བས་སྐལ་བ་དབེན།། །
མ་ཚོགས་རིག་འཛིན་རྒྱ་མཚོའི་བརྡ་ཐབས་ཀྱིས།།
དབང་སྐུར་སྨོན་ལམ་གཏད་རྒྱའི་མཐུ་སད་ཅིང་།།
མཁྱེན་བཟང་ཉི་མ་འབར་བའི་འོད་སྣང་གིས།།
སྐལ་བཟང་བློ་ཡི་པདྨོ་ཀུན་ནས་བཞད།།
238



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་དབང་ཆེན་དགྱེས་པའི་མཆོད་སྤྲིན།
ཨ
ཐུགས་བསྐྱེད་བསོད་ནམས་དག་པའི་མཁའ་དབྱིངས་སུ།།
ཟབ་རྒྱས་ཆོས་ཆར་ལྷ་ཡི་བདུད་རྩིའི་རྒྱུན།།
སྐལ་ལྡན་ཡིད་ཀྱི་གདུང་བ་སེལ་ཕྱིར་དུ།།
ཕབ་པས་ལྗོངས་འདིར་རྫོགས་ལྡན་དཔལ་གྱིས་བསྲུངས།།
ལུང་རྟོགས་ཡོན་ཏན་འཛད་མེད་ནོར་བུའི་གཏེར།།
ཁྱེད་ཐུགས་ཟབ་ཡངས་མཛོད་དུ་འཁྱིལ་བ་ཡི།།
ཡ་མཚན་གཏམ་གྱི་སྒྱུ་འཕྲུལ་རོལ་མོ་ལ།།
དབྱིངས་བཞུགས་རྒྱལ་རྣམས་ཆགས་པའི་ཟོལ་ཚུལ་འཛིན།།
ཐུགས་བསྐྱེད་མི་འགྱུར་འཛིན་མའི་ལྟོ་བ་རུ།།
གསང་གསུམ་ལོ་འདབ་རྒྱས་པའི་ལྗོན་བཟང་ལ།།
འཕྲིན་ལས་འབྲས་བུའི་བཅུད་ཆགས་བཤེས་གཉེན་ཁྱེད།།
མིང་དོན་མཚུངས་ཞེས་དམ་པས་མགྲིན་གཅིག་བསྔགས།།
རྟག་འཛིན་གདུལ་བྱའི་ལོག་རྟོག་སྣང་བའི་ངོར། །
མཚན་བཟང་གཟུགས་སྐུ་ཉིན་བྱེད་སྟོང་གི་གཟི། །
རེ་ཞིག་དཔལ་གྱི་རི་ལ་ཡིབ་གྱུར་ཀྱང་། །
གདུང་དང་རངས་བསྲེལ་གདུལ་བྱའི་སྐལ་བར་བཞག་
ཨེ་མ་མགོན་དེས་ལེགས་བྱས་རྣམ་དཀར་གཟི།།
མ་ནོར་ཇི་བཞིན་གསལ་བར་བཀོད་པ་ཡིས།། །
སླར་ཡང་ཡང་སྤྲུལ་ཟླ་གཞོན་གསར་བའི་འཛུམ། །
239



དཔལཨ་བྷུ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
སྣ་ཚོགས་གདུལ་བྱའི་མཁའ་ལ་མྱུར་གསལ་ཤོག །
དེའི་མཐུས་ཐུབ་བསྟན་ལུང་རྟོགས་དར་ཞིང་རྒྱས།།
བསྟན་པ་འཛིན་རྣམས་སྐུ་ཚེ་ཡུན་བརྟན་ཞིང་། །
ནམ་མཁར་མཉམ་པའི་ལུས་ཅན་མཐའ་དག་ཀུན།།
ཟུང་འཇུག་སྐུ་བཞིའི་རྒྱལ་སར་འགོད་པར་ཤོག།
240



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
༄༅། །སྐྱབས་རྗེ་མཁའ་འགྲོ་རིན་པོ་ཆེ་༧ཏཱ་རེ་ལྷ་མོའི་
རྣམ་ཐར་འོག་མིན་བགྲོད་པའི་ཐེམ་སྐས་
ཞེས་བྱ་བ་བཞུགས་སོ། །
སྐྱེ་མེད་རང་བྱུང་བདེ་ཆེན་ཀུན་བཟང་མོ།།
མ་འགགས་རང་སྣང་ལོངས་སྐུ་ཝ་རཱ་ཧཱི།
ཟུང་འཇུག་སྤྲུལ་བའི་རྣམ་རོལ་མཚོ་རྒྱལ་མ།།
སྐུ་གསུམ་དབྱེར་མེད་མཁའ་འགྲོའི་ཚོགས་ལ་འདུད།།
རྒྱལ་ཀུན་སོར་རྟོགས་ཡེ་ཤེས་རང་མདངས་ལས།།
ཡིད་འཕྲོག་མཛེས་སྐུ་རབ་དམར་བྱུ་རུའི་སྤུན།།
གསུང་གི་དབང་ཕྱུག་ཀུ་རུ་ཀུལླེ་ཀྱེ།། །
རྣམ་གཉིས་དངོས་གྲུབ་དཔལ་གྱི་ཤིས་པ་སྩོལ།།
བཻཌུར་རྡུལ་མང་བརྩེགས་པའི་ལྷུན་པོ་ལ།།
ཉིན་བྱེད་འབུམ་གྱི་གཟི་འོད་འཁྱུགས་པ་བཞིན།།
སྔོ་ལྗང་ཨུཏྤལ་བཞད་པའི་མདངས་འཛིན་མ།།
རྗེ་བཙུན་ཏཱ་རེ་བདེ་ཆེན་འཁོར་ལོར་བཞུགས།།
བརྩེ་ཆེན་འོ་མཚོ་འཁྲིགས་པའི་རླབས་འཕྲེང་ལས།།
ཡེ་ཤེས་ཟླ་གཞོན་མཛེས་སྐུ་དབྱངས་ལྷ་མོས།།
241



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
སྙན་འགྱུར་རྒྱུད་མངས་གླུ་དང་ལྷན་གཅིག་ཏུ།།
འཛད་མེད་ངག་གི་དངོས་གྲུབ་སླར་ཡང་སྩོལ།།
ཁ་བའི་རྡུལ་བརྩེགས་གངས་ལྗོངས་འཛིན་མའི་ཁྱོན།།
གསང་ཆེན་པད་ཚལ་བཞད་པའི་རྟ་ལྗང་ཅན།།
འབུམ་ཕྲག་ཌཱ་ཀིའི་རྗེ་མོ་ཏཱ་རེའི་མཚན།།
སྙིང་དབུས་མི་ཤིགས་ཐིག་ལེའི་རྒྱན་ཏུ་བཞུགས།།
གང་དེའི་རྣམ་ཐར་ངོ་མཚར་ནོར་བུའི་འཕྲེང།། །
ཕྱོགས་མེད་སྐལ་བཟང་དགྱེས་པའི་མཆོད་སྤྲིན་དུ།།
སྤེལ་ལ་བླ་མ་ཡི་དམ་ཌཱ་ཀི་དང་།།
བཀའ་སྲུང་དམ་ཅན་རྒྱ་མཚོས་གྲོགས་ལྡན་མཛོད།།
དེ་ལ་འདིར་རྒྱལ་ཡུམ་རྡོ་རྗེ་ཕག་མོའི་གསུང་གི་རྣམ་སྤྲུལ་མཁའ་འགྲོ་རིན་པོ་ཆེ་
མཚན་བརྗོད་པར་དཀའ་བ་དོནགྱི་སླད་དུ་མཚན་ནས་སྨོས་ན་༧ཏཱ་རེ་བདེ་ཆེན་རྒྱལ་མོ་
མཆོག་ནི་སྔོན་བསྐལ་པ་དཔག་ཏུ་མེད་པའི་གོང་རོལ་ནས་ཚོགས་གཉིས་རྒྱ་མཚོ་ལྟར་བསགས་
ཏེ་སྒྲིབ་གཉིས་བག་ཆགས་དང་བཅས་པ་བྱང་ནས་བདེ་ཆེན་ཀུན་ཏུ་བཟང་མོའི་ངོ་བོར་
སངས་རྒྱས་སུ་ཟིན་ཀྱང་། ཇི་སྐད་དུ། །
སངས་རྒྱས་བཅོམ་ལྡན་བསམ་མི་ཁྱབ།།
དེ་བཞིན་གཤེགས་པ་རྟག་པའི་སྐུ།།
སེམས་ཅན་རྣམས་ལ་ཕན་པའི་ཕྱིར།།
བཀོད་པ་རྣམ་པ་སྣ་ཚོགས་སྟོན།།
ཞེས་དང༌།
242



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
བསྐལ་མང་སྔོན་ནས་མངོན་པར་བྱང་ཆུབ་ཀྱང་།།
ད་དུང་ཡང་ཡང་འཚང་རྒྱའི་ཚུལ་སྟོན་པ།།
གདུལ་བྱ་འདུལ་བའི་རྨད་བྱུང་ཐབས་མཁས་ལ།།
བསྐྱར་དང་ཟློས་པའི་སྐྱོན་དུ་འཛིན་ན་འཁྲུལ།།
ཚད་དང་བསམ་ལས་འདས་པའི་ཡོན་ཏན་གྱི།།
ངོ་མཚར་སྙིང་ནས་དྲན་ཏེ་མོས་གུས་ཀྱང་།། །
ལྷག་པར་གཟེངས་སུ་བསྟོད་ནས་གསོལ་བཏབ་ན།།
དེ་འདྲའི་འབྲས་བུ་བསྐྱེད་པར་གདོན་མི་ཟ།།
ཞེས་སོགས་གསུངས་པ་ལྟར་འདྲེན་པ་རྫོགས་པའི་སངས་རྒྱས་རྣམས་ནི་ཇི་སྲིད་
འཁོར་བ་མ་སྟོང་གི་བར་དུ་འཇིག་རྟེན་གྱི་ཁམས་ཀུན་ཏུ་སྤྲུལ་བའི་བཀོད་པ་སྣ་ཚོགས་ཀྱིས་འགྲོ་
བའི་དོན་འཛད་པ་ནི་ཆོས་ཉིད་ཡིན་ལ་དེ་བཞིན་དུ་ཌཱ་ཀི་རིན་པོ་ཆེས་ཀྱང་མི་མཇེད་འཇིག་
རྟེན་གྱི་ཁམས་འདིར་ཡང་འཕགས་པ་རྟག་ཏུ་ངུའི་དུས་སུ་བྱང་ཆུབ་སེམས་དཔའ་ཆོས་འཕགས་
ཀྱི་དྲུང་དུ་ཕྱིར་མི་ལྡོག་པའི་སྨོན་ལམ་ཐེབས་ཏེ་ཚེ་འཕོས་མ་ཐག་ཏུ་ལོངས་སྐུའི་ཞིང་མང་
པོར་བྱོན་ནས་སླར་ཡང་སངས་རྒྱས་བཅོམ་ལྡན་འདས་ཀྱི་དྲུང་དུ་གངྒཱའི་ལྷ་མོ་ཞེས་པར་
སྤྲུལ་ནས་བཀའ་ཡི་སྡུད་པ་པོ་མཛད། ཁྱད་པར་དུ་མངའ་བདག་རྒྱལ་པོ་ཁྲི་སྲོང་ལྡེའུ་
བཙན་གྱི་དུས་སུ་མཁའ་འགྲོ་ཡེ་ཤེས་མཚོ་རྒྱལ་གྱི་སྐྱེ་བ་བཞེས་ཚེ། ཇི་སྐད་དུ། གཏེར་ལུང་ལས།
ཏི་སྒྲོར་མཁའ་འགྲོའི་བརྡས་བསྐུལ་ནས
དཀའ་བ་བརྒྱད་སྤྱད་གྲུབ་རྟགས་ཐོན
གཡའ་གང་གཏུམ་མོའི་མེ་དྲོད་བརྙེས
243



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
འཇིག་རྟེན་འཁོར་བའི་གོས་དང་བྲལ༔
ཚོགས་ཁང་དབང་བཞིའི་དྲོད་དང་ལྡན༔
མཐོང་སྣང་བླ་མའི་དག་སྣང་འབྱོངས
བལ་ཡུལ་མི་བསད་རོ་བསླངས་ནསཿ
ཨ་ཙ་ར་ནི་ཐབས་ཀྱིས་བསླུས
ཟབ་ལམ་བཅུད་ཀྱི་དངོས་གྲུབ་ཐོབ༔
ལུས་ནི་འཇའ་ལུས་མཁའ་སྤྱོད་གྲུབ༔
ངག་ནི་ཚངས་པའི་དབྱངས་དང་ལྡན༔
སེམས་ནི་དུས་གསུམ་དགོངས་པ་ལྡན༔
སེང་གེ་རྫོང་དུ་སྨན་བཅུད་ལོན༔
སྨན་གྱི་ལྷ་ཚོགས་རང་ཞལ་མཇལ༔
ནེ་རིང་བདུད་ཀྱི་ཚོགས་ཀུན་བཏུལ༔
སློང་ཚད་རྫོགས་ནས་དངོས་གྲུབ་བརྙེས༔
ཡི་དམ་གང་སྒྲུབ་ཞལ་གཟིགས་ནས
དེ་ཡི་དངོས་གྲུབ་བདེ་བར་ཐོབ
སྤ་གྲོ་སྟག་ཚང་ཟབ་ལམ་སྤྱོད
གྲོགས་གསུམ་བདེ་ཆེན་ཧེ་རུ་ཀ
རྩ་ཐིག་རླུང་གསུམ་རང་དབང་ཐོབ༔
འབྱུང་བ་ལྔ་ནི་བདག་དབང་བསྒྱུར
ལུས་ངག་ཡིད་གསུམ་སྐུ་གསུམ་གྱུར
ཚེ་དཔག་མེད་ཀྱིས་ལུང་བསྟན་ཐོབ༔
244



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
ཕག་མོ་ཉིད་དང་དབྱེར་མ་མཆིས
དཀྱིལ་འཁོར་ཀུན་གྱི་གཙོ་མོར་གྱུར
འོ་ཕུ་སྟག་ཚང་ཕུར་བ་གྲུབ
སྟོང་གསུམ་ལྷ་འདྲེས་སྲོག་སྙིང་ཕུལ
ཚེ་དཔག་མེད་ཀྱི་ལྷ་ཚོགས་གཟིགས
འཆི་མེད་ཚེ་ཡི་རིག་འཛིན་གྲུབ
རྡོ་རྗེ་ལྟ་བུར་གཞོམ་གཞིག་མེད༔
བོད་ཡུལ་འཛམ་གླིང་སྟོད་སྨད་བར
ཁོ་མོའི་སྒྲུབ་པའི་གནས་མཐའ་ཡས
བདག་གིས་བྱིན་གྱིས་མ་བརླབས་པའི༔
ས་ཁོལ་སྙིམ་པ་གང་ཡང་མེདཿ
ཨེ་བདེན་མ་འོངས་རིམ་གྱིས་ལྟོས
བདེན་རྟགས་གཏེར་རེ་འབྱིན་པར་འོང
དེ་ལྟར་གནས་ཕྲན་བསམ་ཡས་སུ༔
རྡོ་ལ་ཕྱག་ཞབས་རྗེས་ཀྱིས་བཀང༔
སྔགས་དང་ཡིག་འབྲུ་སྐུ་བརྙན་བཀོད༔
མ་འོངས་དད་པའི་རྟེན་ཏུ་བཞག
འབྲེལ་ཚད་དོན་ལྡན་སྨོན་ལམ་བཏབས
གྲུབ་རྟགས་བདུད་དང་ཕྱིན་ལོག་རྣམས༔
བསྣུབ་ཚུལ་ཞིབ་པར་གཞན་དུ་གསལ
245



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
འབྱུང་བ་ལྔ་ལ་བྱན་ཚུད་པས
ས་འོག་ཐམས་ཅད་གཏེར་གྱིས་བཀང
མི་བརྗེད་པ་ཡི་གཟུངས་ཐོབ་པསཿ
པདྨའི་བཀའ་རྣམས་བསྡུ་བར་གྱུར
མི་འཇིགས་པ་ཡི་གདེང་བརྙེས་པསཿ
མ་འོངས་ལུང་བསྟན་ལུས་ཅན་འབྱོངས
སངས་རྒྱས་ཀུན་དང་མཉམ་གྱུར་པསཿ
དུས་གསུམ་བདེ་གཤེགས་མཛད་འཕྲིན་རྫོགས
དེ་ཕྱིར་ཁོ་མོ་གྲུབ་པའི་རྒྱན
ཞེས་གསུངས་པ་ལྟར་ཨོ་རྒྱན་སངས་རྒྱས་གཉིས་པ་དང་སྐུའི་རྫུ་འཕྲུལ་མཉམ་ནས་སྣང་
སྲིད་ཀུན་ལ་མངའ་དབང་བསྒྱུར། གསུང་གི་མཛད་འཕྲིན་མཉམ་སྟེ་མདོ་སྔགས་ཆོས་ཀྱི་ཀློང་
རྡོལ། ཐུགས་ཀྱི་དགོངས་པ་མཉམ་ནས་ཐབས་དང་ཤེས་རབ་ཀྱིས་འགྲོ་དོན་མཛད། ཡོན་
ཏན་ཤེས་བྱ་མཉམ་སྟེ་བསྟན་འགྲོའི་དོན་ཆེན་གྲུབ། འཕྲིན་ལས་མཛད་པ་མཉམ་སྟེ་ཞི་
རྒྱས་དབང་དྲག་གི་ལས་ལ་རང་དབང་འབྱོར། དེ་ཁོ་ན་ཉིད་དུ་ཀུན་བཟང་པད་འབྱུང་ཡབ་
ཡུམ་ཞེས་བྱ་བར་གྱུར་ཏེ་སླར་ཡང་སྐུ་གསུང་ཐུགས་ཡོན་ཏན་འཕྲིན་ལས་ཀྱི་སྤྲུལ་བས་བསྟན་
འགྲོའི་དོན་སྣ་ཚོགས་མཛད་པ་ནི་སྐྱེ་འཕྲེང་ལས།
སྔོན་ཚེ་དུས་གསུམ་རྒྱལ་བ་ཡི༔
ཐུགས་སྲས་ཨོ་རྒྱན་ཆེན་པོ་མཆོག
གངས་རིའི་ལྗོངས་འདིར་ཕེབས་པའི་ཚེ
ཌཱ་ཀི་མཁར་ཆེན་བཟའ་ཞེས་གྲགས
གླིང་གི་དུས་སུ་ནེའུ་ཆུང་སྒྲོན
246



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
རྒྱལ་ཡུམ་སྒྲོལ་མས་རྗེས་སུ་བཟུངས༔
རྒྱ་གར་གའུ་ཤོད་ཕྱིན་དུ
བཙུན་མོ་དཔལ་གྱི་བློ་གྲོས་གྲགསཿ
བྱང་ཕྱོགས་གཡུ་ཡི་འདབ་སྨིན་དུ
དུང་ལྡན་བཛྲ་དྷེ་ཝར་གྲགས
མདོ་ཁམས་ཟལ་མོའི་སྒང་ཆར་དུ
བསླབ་གསུམ་ལྡན་པ་ཤཱི་ལའི་(ཁྲ་དགེ་སློང་ཚུལ་ཁྲིམས་བློ་གྲོས་)མཚན
འདབ་བཟང་དུང་རིའི་ཉེ་འདབས་སུ
དཔལ་གྱི་བློ་གྲོས་བྱ་བར་གྲགས
འཛུམ་ལྡན་གཞི་ཡི་གནས་མཆོག་ཏུ
བཤད་སྒྲུབ་བསྟན་པའི་ཉི་མར་(གཞི་ཆེན་ཨ་ཕོ་སྤྲུལ་སྐུ་)གྲགསཿ
རིགས་གཟུགས་ལང་ཚོའི་དཔལ་མཛེས་པའི
ཌཱ་ཀི་སུ་ཁའི་(བདེ་བའི་རྡོ་རྗེ་)མཚན་ཞེས་གྲགས
སྐྱེ་བའི་འཕྲེང་བ་བརྗོད་མཐའ་བྲལ༔
དོན་ལ་ཡེ་ཤེས་དབྱིངས་སུ་གཅིག
ཞེས་གསུངས་པ་ལྟར་རོ། །སྐུ་སྐྱེ་འདིའི་སྔ་རོལ་དེ་མ་ཐག་པ་སྙན་རྒྱུད་རྒྱ་མཚོའི་
བཀའ་བབ་ཀུན་བཟང་བདེ་སྐྱོང་ཆོས་ཉིད་དབང་མོའམ་མཚོ་རྒྱལ་དངོས་སྣང་མཁའ་
འགྲོ་སུ་ཁ་བཛྲ་ནི། རང་རྣམ་བསྡུས་པ་མོས་པའི་ལམ་བཟང་ལས།
ཆོས་སྐུ་ཀུན་བཟང་ལོངས་སྐུ་ཝ་རཱ་ཧཱི༔
སྤྲུལ་སྐུ་མཁར་ཆེན་ཡེ་ཤེས་མཚོ་རྒྱལ་མའི
247



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའསྟོན་གྱི་གླེགས་བམ།
གསུང་གི་ཐུགས་སྤྲུལ་རྡོ་རྗེ་ཞི་བ་མཚོའི
སྒྱུ་འཕྲུལ་རོལ་བར་སྔོན་བྱོན་སྐྱེས་ཆེན་འགའི
རྡོ་རྗེའི་ཞལ་ལུང་རྣམས་སུ་གསལ་བ་ལྟརཿ
སྔོན་ཚེ་ཐུབ་པའི་སྤྱན་སྔར་ཨུཏྤལ་མ
རྒྱ་གར་ཡུལ་དུ་རོ་ལང་བདེ་རོལ་དང
པདྨའི་དྲུང་དུ་རྡོ་རྗེ་ཞི་བ་མཚོ
ལི་ཡི་ཡུལ་དུ་བལ་མོ་བྱང་ཆུབ་སྒྲོན
དེ་ནས་རིམ་བརྒྱུད་བོད་ཡུལ་ལྷ་ལྡན་དུ༔
ཀུན་བཟང་བདེ་སྐྱོང་ཆོས་ཉིད་དབང་མོ་བདག
རིགས་བཟང་འབྱོར་ལྡན་དབང་གི་རིགས་ལ་ཆད
ཆུང་ནས་ཆོས་ལ་མོས་ཤིང་བྱང་སེམས་ལྡན༔
ཆོས་བརྒྱད་བྱ་བར་སྙིང་པོ་མེད་མཐོང་ནསཿ
རྟག་ཏུ་དཀོན་མཆོག་གསུམ་ལ་གསོལ་བ་བཏབས
དེའི་མཐུས་ལོ་བརྒྱད་དུས་སུ་མཁའ་འགྲོ་མས་
རྗེས་བཟུང་བྱིན་རླབས་གཅེས་པའི་བུ་བཞིན་བསྐྱངས
རྗེ་བཙུན་སྒྲོལ་མ་དགེ་མའི་གཟུགས་སྤྲུལ་ནས༔
བདག་རྗེས་བཟུངས་ཏེ་སེམས་བསྐྱེད་བསླབ་བྱ་མཛད༔
ཀུན་དགའ་འབུམ་མས་སྐྱབས་སྡོམ་ལ་སོགས་ཀྱི
ཆོས་ཀྱི་སྒོར་བཙུད་ཐར་བའི་ལམ་སྟོན་མཛད
ཕ་མ་རིགས་བཟང་ཆོས་ལ་བློ་དཀར་ཡངཿ
ཐོབ་ཀྱིས་ལེན་པ་དཔོན་གྱི་རིགས་ཡིན་ཕྱིར༔
248



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
ལུགས་གཉིས་འདྲེས་མར་སྤྱོད་པའི་ཆས་སུ་ནི༔
ཞུགས་ནས་ལོ་ཤས་འབངས་སྡེ་གཡོག་འཁོར་བསྐྱངས
ཕ་ཡིས་བཀའ་ཕེབས་ཁྱིམ་པའི་གནས་ལམ་བསྟན
ཤིན་ཏུ་བཟོད་དཀའི་སྡུག་བསྔལ་གྱིས་མནར་བའི
གདུང་བའི་དབྱངས་ཀྱིས་པད་འབྱུང་མཚོ་རྒྱལ་དང་
དབྱིངས་དང་དབྱིངས་བཞུགས་དཔའ་བོ་མཁའ་འགྲོ་ལ
གསོལ་བཏབ་མཐུ་ཡིས་འཁོར་བའི་རྐྱེན་ལས་བཟློག
བཅུ་གཉིས་དུས་སུ་ལས་ཀྱི་རིགས་སད་ནས
ས་ར་ཧ་པས་རྗེས་བཟུངས་སྨིན་གྲོལ་གྱི༔
ལམ་བསྟན་འཁོར་ལོ་བཞི་པའི་མན་ངག་སྐོར
གདམས་པ་ཚངས་སྤྲུག་གཅེས་ནོར་ཚུལ་དུ་བསླབས
སྦྱངས་པས་རྩ་རླུང་སྒྲིབ་པ་ཅུང་ཟད་སྲབ
རྟགས་དྲུག་ཞུགས་གནས་ཐིམ་པའི་དྲོད་ཚད་མཐོང
དངོས་དང་དངོས་མེད་ལྷ་འདྲེའི་ཆོ་འཕྲུལ་གྱིསཿ
རྟོགས་པའི་བོགས་ཐོན་རིག་པའི་ཡེ་ཤེས་མཇལ
སྣང་སེམས་ལྷ་འདྲེའི་གཟུགས་སུ་ཤར་ཤེས་ནས
རྟོག་པའི་འདྲ་འབག་སེམས་ཀྱིས་བཅོས་མ་དགོས
ལྷ་འདྲེ་གདུལ་བྱའི་ཚུལ་དུ་རེ་ཞིག་བསྐྱངས
བཅུ་གསུམ་དུས་སུ་སྔོན་བསགས་སྨོན་ལམ་མཐུས༔
གྲུབ་པའི་དབང་ཕྱུག་ཀུ་ཀུ་པ་དང་མཇལཿ
249



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
རྩ་རླུང་གེགས་སེལ་མན་ངག་ངོ་སྤྲོད་དང
འཁོར་ལོ་ལྔ་ལ་བརྟེན་ནས་ཕྱི་ནང་གི
ཕྱག་རྒྱའི་ལམ་རིམ་གསང་བའི་ཆོས་རྣམས་བསྟན༔
སྙིང་གའི་རྩ་མདུད་གྲོལ་བའི་མཐུས་བསྐུལ་ནས
མ་དང་མཁའ་འགྲོས་བརྡ་བྱང་འཆུག་མེད་སྤྲད༔
པད་འབྱུང་མཚོ་རྒྱལ་རྣམས་ཀྱི་ཞལ་དངོས་མཇལ
མ་དང་མཁའ་འགྲོའི་ཕོ་ཉར་མངའ་གསོལ་ནས
འགྲོ་དོན་དུས་བབ་ཡོད་པའི་ལུང་བསྟན་ཅིང
དོན་གཉིས་རིམ་གྱིས་འབྱུང་བའི་བསླབ་བྱ་མཛད༔
མདོ་ཁམས་བདུད་སྡེ་སྲིན་པོའི་ཡུལ་ཕྱོགས་སུ
གྲོགས་དང་ཆོས་བདག་གདུལ་བྱ་དེ་ལ་ཡོད༔
དམན་པའི་ཚུལ་གྱིས་ཡུལ་གསུམ་ཐབས་ཀྱིས་འདྲེན
ཞེས་སོགས་ལུང་བསྟན་བསླབ་བྱ་དུ་མ་མཛད
མཁའ་འགྲོའི་གསང་མཛོད་གཉིས་ཀྱི་བཀའ་དབང་ཐོབ༔
འབྱུང་དང་འབྱུང་འགྱུར་ལུང་བསྟན་བརྡ་བྱང་གཏད༔
མ་འོངས་འབྲེལ་ཐོག་དང་བཅས་མཁའ་འགྲོའི་གླིང
རང་སྣང་དག་པའི་ཞིང་དུ་འདྲེན་ནུས་ཞེས
བཀའ་ཡི་ཞལ་ཚབ་བརྡ་ཡི་རིས་སུ་གནང
གཡུ་སྒྲོན་མ་ཡིས་དངོས་སུ་གྲོགས་བྱས་ཏེ
འབྱུང་འགྱུར་བརྡ་བྱང་ཡི་གེའི་རིས་སུ་བཏབ
ཁྱད་པར་རིགས་ལྔའི་སེམས་དཔའ་བརྟགས་ཐབས་དང
250



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
འགུགས་སྦྱངས་སྨིན་པའི་ལས་ཀྱི་བསླབ་བྱ་མཛད༔
རིག་འཛིན་དང་ནི་ཨོ་རྒྱན་ཟངས་གླིང་དང༔
མཁའ་འགྲོའི་བརྡ་སོགས་ཡིག་རིས་དཔེར་སྤྲད་ནསཿ
འབྱུང་དང་འབྱུང་འགྱུར་བརྡ་ཡི་མན་ངག་གནང
དེའི་མཐུས་གཟུགས་མེད་ལྷ་འདྲེའི་འགྲོ་དོན་བྱུང
གཉན་ཆེན་ལ་སོགས་བོད་སྐྱོང་གཞི་བདག་གིས
མཐུན་རྐྱེན་བསྒྲུབ་ཅིང་གཏེར་ཁ་ཕྲན་བུ་རེ་
སྤྲད་ཀྱང་བོད་ཁམས་བདེ་ཕྱིར་ཡང་གཏེར་སྦས༔
དེ་སྐབས་དགེ་སློང་ཀུན་དགའ་འབུམ་མ་ཞེས
ཡིན་པར་སྐད་པའི་བཙུན་མ་ཞིག་ན་རེས
ཁྱོད་ཀྱིས་སྟོང་པ་ཉིད་ཀྱི་དོན་ཨེ་ཤེསཿ
སྟོང་པ་ཉིད་ཀྱི་དོན་དེ་མ་རྟོགས་ན
ལུས་ངག་དགེ་ལ་བསྐུལ་ཀྱང་དོན་འབྲས་ཆུང༔
གཅེས་འཛིན་འཕྱང་བ་དམ་པོས་ཀུན་དཀྲིས་ནས༔
ཚེ་འདིར་དགེ་སྡིག་ཆ་སྙོམས་སྤྱད་པ་ཡིས
འབྲས་བུས་མཐོ་རིས་གསུམ་དང་ངན་སོང་རྣམསཿ
རེས་མོས་སྤྱོད་ཅིང་འཁོར་བའི་མཐའ་ལ་གནས
དེ་ཕྱིར་ཁྱེད་ཀྱི་ཤེས་རབ་མིག་མ་ལོང་
བླང་དོར་མཁས་པས་སེམས་ཀྱི་གསང་ཆེན་པོ༔
རང་ལ་གནས་པའི་ཡེ་ཤེས་ཉམས་སུ་ལོངསཿ
251



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཞེས་གསུངས་དེ་ལ་བདག་གིས་འདི་སྐད་ཞུས
སྐུ་གསུམ་མཁའ་འགྲོའི་གཙོ་མོ་ཝ་རཱ་ཧཱིས
ཡེ་ཤེས་སྒྱུ་མའི་གར་བསྒྱུར་རྣལ་འབྱོར་མ
ཁྱེད་ལ་མི་ཕྱེད་དད་པས་གསོལ་བ་འདེབས༔
བདག་ལ་སེམས་ཀྱི་གསང་བ་བསྟན་དུ་གསོལ
ཚེ་འདིར་སྲིད་པ་འཁོར་བར་མི་གནས་པར
རྗེ་བཙུན་ཁྱེད་རང་ལྟ་བུར་བྱིན་གྱིས་རློབས༔
ཞེས་ཞུས་རྗེ་བཙུན་མ་ཡིས་འདི་སྐད་གསུངསཿ
ཨེ་མ་ཉོན་དང་སྐལ་ལྡན་སྦྱང་འཕྲོ་ཅན༔
སེམས་ཀྱི་གསང་བའི་མན་ངག་བསྟན་པ་ནི༔
དང་པོ་སྒོ་གསུམ་རྣལ་དུ་དབབ་བྱེད་པ
ལུས་གནད་རྣམ་པར་སྣང་མཛད་ཆོས་བདུན་དང༔
ངག་གནད་སྨྲ་བཅད་རྒྱུད་མང་སྒྲ་ཆད་ལྟར༔
སྨྲ་བར་མི་བརྩོན་ངག་རླུང་རང་སོར་བཞག
སེམས་གནད་མ་བཅོས་གསལ་སྟོང་ངང་ལ་ཞོག
ངོ་བོ་སྟོང་པ་ཆོས་སྐུ་སྤྲོས་དང་བྲལ།
གསལ་བ་ལོངས་སྐུ་རང་གསལ་འགགས་པ་མེད༔
འཕྲོ་འདུས་རྩལ་སྣང་གང་ཤར་སྤྲུལ་པའི་སྐུ
སྐུ་གསུམ་དབྱེར་མེད་རིག་པ་གཞི་ལ་རྫོགས༔
དབང་རབ་རིག་པ་རང་སྣང་བློ་ཅན་གྱིས༔
སྤྱོད་ཡུལ་མན་ངག་འདི་ཉིད་མཆོག་ཏུ་ཟབ
252



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
དབང་འབྲིང་དབང་པོ་ཡུལ་གྱི་བློ་ཅན་ལ
སྒོ་གསུམ་རུ་ཤན་ནས་བཟུང་བྱུང་གནས་སོགས
སེམས་ཀྱི་ཁང་བུ་བཤིགས་པའི་མན་ངག་དགོས
ཁྱེད་ནི་བྱིས་པ་ལེ་ལོ་མ་ཆེ་བར་
བདག་གིས་གདམས་པའི་མན་ངག་ཟབ་མོ་རྣམས༔
ཡལ་བར་མ་དོར་རང་རྒྱུད་ལོན་པར་མཛོད༔
སྟོང་ཉིད་ལྟ་བ་ཟེར་ཀྱང་དེ་ལས་མེད
སྐུ་གསུམ་རིག་པ་ཟེར་ཡང་དེ་ཀ་ཡིན༔
རང་བྱུང་ཡེ་ཤེས་ཆེན་པོ་དེ་ཉིད་དོ༔
དེ་ལས་ལྷག་པའི་སེམས་ཀྱི་གསང་བ་ནི
སྟོང་གསུམ་ཀུན་ཏུ་བཙལ་ཀྱང་རྙེད་མི་འགྱུར
རང་སེམས་རྫོགས་པའི་སངས་རྒྱས་དངོས་ཡིན་ཕྱིརཿ
སངས་རྒྱས་ཞེས་བྱ་གཞན་དུ་མ་འཚོལ་འབཿ
དེ་སྐད་གསུངས་ནས་ནམ་མཁར་འཇའ་ལྟར་ཡལ༔
བདག་གིས་མཁའ་འགྲོའི་བཀའ་བཞིན་ཉམས་ལེན་ལ
ཤི་མཐར་ཐུག་གི་བར་དུ་བརྩོན་པར་ཆད
རང་ལོ་བཅུ་བཞི་ནས་བཟུང་བཅོ་བརྒྱད་བར
ཆོས་ཕྱིར་ལུས་དང་ངག་གིས་དཀའ་བ་སྤྱད༔
ཟླ་བ་རེ་ཙམ་ཟས་ཁམ་གཅིག་མེད་ཀྱང
ཆོས་མིན་བྱ་བ་བདག་གིས་བྱས་པ་མེད
253



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའསྟོན་གྱི་གླེགས་བམ།
སམ
ཆུང་ནས་བླ་མ་དཀོན་མཆོག་གསུམ་དང་ནི
ལྷག་པའི་ལྷ་ལ་བློ་གཏད་ལང་གིས་བཀལ
སྡུག་བསྔལ་བཟོད་དཀའ་ཅི་དང་ཅི་བྱུང་ཡང་
ཐམས་ཅད་རང་གིས་སྔོན་བསགས་ལས་ཡིན་བསམ
ཚེ་འདིར་དམ་ཆོས་རྣམ་དག་ཅིག་མེད་ན༔
སྤྱིར་ན་སེམས་ཅན་སྒོས་སུ་ཕ་མ་ཡི
དྲིན་ཆེན་དྲིན་ལན་བདག་གིས་འཁོར་ཐབས་བྲལ
བསམ་ཞིང་རང་ཡུལ་སྲིན་པོའི་གླིང་འདྲ་བ
སྤངས་ནས་དཀའ་སྤྱད་སྙིང་རུས་ཆེན་པོ་ཡིས༔
མདོ་སྨད་ཤར་ཕྱོགས་འགོ་ལོག་ཡུལ་གླིང་དུ
སྔོན་གྱི་སྨོན་ལམ་ལས་འཕྲོའི་སྟོབས་ཀྱིས་འཕངས
རང་ཉིད་ལུས་དམན་ལོངས་སྤྱོད་དབུལ་བ་ཡིས༔
འགྲོ་བ་ཀུན་གྱིས་བརྙས་དམོད་སྣ་ཚོགས་བྱེད
ཟབ་པ་ས་ཡི་གཏེར་ལ་དབང་ན་ཡང
གྲོགས་དང་ཆོས་བདག་གཞན་རྐྱེན་སབྷས་བསྒྱུར
དེ་ལྟར་རྐྱེན་ངན་དུ་མས་མནར་བའི་ཚེ
བདག་གིས་དབྱིངས་སྤྱོད་ཌཱ་ཀིའི་དཀྱིལ་འཁོར་ལ
ཚོགས་ཀྱི་མཆོད་པ་ཕུལ་ཏེ་འདི་སྐད་བསྐུལ༔
ཀྱེ་མ་ཀྱེ་ཧུད་ཡེ་ཤེས་མཁའ་འགྲོ་རྣམས
ཐུགས་རྗེ་ཞི་བའི་དབྱིངས་སུ་མི་གཟིམས་པར༔
ལས་ངན་ཁོ་མོ་བདག་ལ་ཐུགས་རྗེས་གཟིགས༔
254



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
ཇི་ལྟར་བྱས་ཀྱང་མཁའ་འགྲོའི་བཀའ་ལུང་བཞིན
བདག་གིས་བསྟན་འགྲོའི་དོན་དེ་འབྱུང་བར་དཀའ
སྙིགས་དུས་འགྲོ་བ་ལོག་སྤྱོད་བདུད་ཀྱིས་བསླུས༔
ཆོས་བཞིན་སྤྱོད་པ་ཉིན་མོའི་སྐར་མ་ཙམ
དཀོར་ནག་ལོག་འཚོའི་ཟས་ལ་སྨན་བཞིན་མཐོང
རང་མགོ་མི་ཐོན་གཞན་མགོ་གཡོ་སྒྱུས་བསྐོར༔
གཤིན་པོའི་རོ་དོམ་གསོན་པོའི་དད་ཟས་ལེན
ལས་འབྲས་ཁྱད་བསད་མི་དགེ་སྣ་ཚོགས་སྤྱོད
དེ་འདྲའི་སྙིགས་དུས་རང་རྟགས་ངོམས་པའི་དུསཿ
བདག་འདྲས་བསྟན་འགྲོའི་རྒུད་པ་ཅིའི་ཕྱིར་སེལ༔
མི་རྣམས་རྒྱུད་གྱོང་ལོག་ལྟ་ཆེ་བ་ཡིས༔
ཕར་ལ་གཅེས་པར་བསྐྱངས་ཀྱང་ཚུར་ལ་སྡང
ཆོས་དང་མཐུན་པར་སྤྱད་ན་གླེན་པ་ཟེར
རྒྱལ་བའི་བཀའ་བཞིན་བདག་བས་གཞན་གཅེས་ཀྱི
བཟང་ངན་རོ་མཉམ་བཟོད་པའི་གོ་བགོས་ཀྱང
བཟང་ངན་མི་ཤེས་མི་ངན་ཁྱི་འདྲ་ཟེར།
དེ་ལ་སོགས་པའི་ངན་སྨད་སྣ་ཚོགས་ཀྱིས
བདག་ལ་ཡོན་ཏན་མེད་པའི་ཚུལ་མཐོང་སྟེ
བརྙས་དམོད་ལོག་པར་ལྟ་བའི་གཞིར་གྱུར་པའི
འགྲོ་དོན་ཕར་ཞོག་རང་གཞན་ཕུང་བའི་རྒྱུ
255



དཔལཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམཐར་འོག་མིན་དྷུ་མ་ཐ་ལའི་དགའསྟོན་གྱི་གླེགས་བམ།
དེ་ཕྱིར་བདག་གིས་ལུས་ངན་འདི་བོར་ནས
ཆོས་ལྡན་སྐྱེས་པའི་ལུས་སུ་བདག་སྨོན་ཏེ
གུ་རུ་ཡབ་ཡུམ་ཐུགས་བཞེད་འགྲུབ་པ་དང༔
ཌཱ་ཀིའི་བཀའ་བཞིན་བསྟན་འགྲོར་སྨན་ཐབས་བརྩོན
ཡེ་ཤེས་དབྱིངས་བཞུགས་རྣམས་ཀྱིས་ད་དགོངས་འཚལ༔
ཅེས་པའི་འོ་དོད་དྲག་པོ་འབོད་པའི་མཐུས༔
དབྱིངས་ཀྱི་སྤྲུལ་བ་དབྱིངས་ཀྱི་རྒྱན་ཤར་བ༔
དབྱིངས་ཀྱི་ཡུམ་ཆེན་དབྱིངས་ཕྱུག་ཀུན་གསལ་མས༔
དབྱིངས་སྣང་ཌཱ་ཀིའི་བརྡ་གསང་འདི་སྐད་ངོམ༔
ཨེ་ཨེ་མཿ ཤར་ནམ་མཁའི་ནོར་བུ་འོད་གསལ་བ
འགྲོ་མུན་པ་གསལ་བར་ཕྱོགས་རིས་མེད
མ་མཁའ་འགྲོས་བསྐུལ་བའི་ཕོ་ཉ་ལ༔
ལུས་བཟང་ངན་ཕྱོགས་རིས་ཅི་ལ་སྲིད
རང་གདུལ་ཞིང་དང་སྨོན་ལམ་འཕྲོ་ལ་རག
ཁྱོད་ཐུགས་ངལ་སྐྱོ་སུན་མ་མཛད་དང༔
ཁྱོད་རང་ལོ་བརྒྱད་ནས་བཅུ་བཞིའི་བར
སྔོན་པདྨ་མཚོ་སྐྱིད་སྨོན་ལམ་མཐུས༔
ལྷ་འདྲེ་ཡི་འགྲོ་དོན་ཅུང་ཟད་སྨིན
དེ་རང་མཐོང་མ་ཆེ་སྔོན་ལས་ཡིན
བཅོ་ལྔ་ནས་བཟུང་ཉི་ཤུ་ལ་བབ་ཚེ
ལས་སྡུག་བསྔལ་བཟོད་དཀའ་དུ་མ་མྱོང
256



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
ཡིད་མ་གཞོམ་ལས་ཀྱི་མཐའ་མ་ཡིན
རྩ་གཅིག་ནས་རྩ་བརྒྱད་ལ་ཐུག་ཚེ།
ཡུལ་གདུལ་ཞིང་སྙིགས་པའི་རྐྱེན་དབང་གིས
ངན་འབྲེལ་ལས་བཟང་འབྲེལ་ཤིན་ཏུ་དཀོན༔
བློ་ཡིད་གཉིས་མེད་པར་པད་འབྱུང་དང༔
མ་མཚོ་རྒྱལ་ལ་གསོལ་འདེབས་བརྩོན་ནུས་ན༔
དེ་ཕན་ཆད་རང་སྐལ་གཏེར་གྲོགས་དང
ལས་ལྡན་གྱི་ཆོས་འཛིན་དང་འཕྲད་ནས
བསྟན་འགྲོ་བའི་དོན་ཆེན་རིམ་གྱིས་འབྱུང༔
བཟང་འབྲེལ་ལས་ངན་འབྲེལ་རིམ་གྱིས་ཉུང
སླར་བཟང་ངན་གང་གིས་འབྲེལ་གྱུར་ཀྱང༔
དེ་ཁྱོད་ཀྱི་གདུལ་བྱའི་ཞིང་ཡིན་པས༔
ཆགས་སྡང་དང་དགའ་སྡུག་སྤྱོད་པ་སྤོངས༔
མཉམ་ཉིད་ཀྱི་རྫོང་མཁར་མ་ཞན་དགོས
མ་མཁའ་འགྲོས་མངག་པའི་ཕོ་ཉ་ལ།
རྟེན་འབྲེལ་གྱི་ཆོས་ལ་རག་ལས་པས
ཐབས་མཁས་པའི་ཚུལ་གྱིས་གཟབ་གལ་ཆེ༔
རང་གཏེར་སྟོན་ཨེ་ཡོང་རང་གིས་ཤེས
དབྱིངས་ཌཱ་ཀིའི་བཀའ་བཞིན་མ་བསྒྲུབ་ན༔
ཆོས་གཏེར་ལ་དབང་ཡང་སབྷས་བསྒྲིབ
257



དཔལཨ་བྷུ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
ལས་མི་འདོད་སྣ་འདྲེན་རང་གིས་བྱེད༔
ཁྱོད་གཏེར་ལ་དབང་ཡང་གཞན་རྐྱེན་སོང
ཆོས་མི་ངོར་ཤོར་ནས་ཁྱིམ་ཐབས་འཛིན༔
རང་གཏེར་གྱི་བྱ་བ་ཕག་ཏུ་ཡིབ
ལས་འདི་འདྲ་བྱེད་པ་ཨ་རེ་སྡུག༔
མ་མཁའ་འགྲོའི་ཞལ་ལུང་བཞིན་བསྒྲུབ་ན༔
ཁྱོད་ཚེ་འདིར་དོན་གཉིས་འབྱུང་བར་ངེས
བརྡ་གོའམ་རིགས་ལྡན་གཞོན་ནུ་མ
ང་དབྱིངས་ཀྱི་སྤྲུལ་པ་དབྱིངས་སུ་ཨཱ༔
ཟེར་བར་སྣང་ཞིང་དབྱིངས་སུ་འོད་དུ་ཡལ༔
བཅུ་དགུ་ནས་བཟུང་ཉི་ཤུ་རྩ་བརྒྱད་བརཿ
སྐྱིད་སྡུག་མ་ངེས་ཆུ་ཡི་གཉེར་མ་བཞིན
འབྱུང་ཞིང་ཕྱེད་ཀ་ཆོས་ཀྱི་ཕྱིར་དང་ནི
ཕྱེད་ཆ་འཇིག་རྟེན་ཕྱོགས་སུ་སྡུག་བསྔལ་མྱོང
ཁྱད་པར་དབང་ཐོབ་བླ་མའི་བཀའ་བཞིན་དུ༔
ཁྱིམ་ཐབས་བཟུང་ཞིང་འཁོར་བའི་བྱ་བར་བརྩོན
མི་ངོ་ལོན་པའི་དུས་ནི་ངར་མ་བྱུང
རྐྱེན་དེས་བསྐུལ་ནས་འཁོར་བར་བློ་སུན་ཏེ
མི་མངོན་དཔལ་རིའི་ཞིང་དུ་འགྲོ་སྙམ་ཚེ
མི་མིན་ཡུལ་གྱི་བུ་མོ་མཛེས་མ་གཉིས།
རིན་ཆེན་དུ་མས་བརྒྱན་ཞིང་ངག་སྙན་སྒྲས༔
258



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
ཨེ་མ་གསོན་དང་གྲོགས་མོ
ང་གཉིས་ཁྱོད་ཀྱིས་ཤེས་སམ
མི་མངོན་ཞིང་ནས་འོང་བའི
བཞིན་མཛེས་ཌཱ་ཀི་ངེད་གཉིས
ཁྱོད་ལ་ངག་གསལ་སྒྲོན་ཡོངས
བདེ་བདེ་མཁའ་འགྲོའི་གྲོང་དུ༔
གྲོགས་ཁྱོད་བྱོན་ན་ལེགས་སམ
དུས་ངན་མི་ཡི་བློ་སེམས
བདུད་དབང་བསྒྱུར་བ་ཨེ་ནམ
གྲོགས་ལ་འཐབ་འཁོན་མ་བྱེད༔
ཉམས་པའི་གྲིབ་ཀྱིས་འཚེ་བ
ཁྱོད་ལ་སྡང་འོང་ཨེ་ནམ
མི་མོ་གསལ་གྱི་མིང་ཅན༔
ཁྱོད་ཀྱི་དགེ་བའི་སྐུལ་མ
དེ་ལ་ཆགས་སྡང་སྤོངས་ལ
གང་དགར་བཞག་པ་ཨེ་ནམ
ལྷོ་ཡི་ལྕགས་སྦྲུལ་སྨུག་ཆུང
སྒྲ་བརྒྱའི་གཙུག་ཏུ་འཆང་ན
རིང་མིན་ཉེ་ནས་དོན་གཉིས
ནོར་བུ་ལོན་པ་ཨེ་ནམ
259



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
ད་ལན་ངེད་ཅག་གནས་སུ༔
ཁྱོད་བགྲོད་སྟབས་བདེ་མེད་ཚེ
ཅང་ཤེས་ཅང་ཤེས་ལོ་འཛིན༔
སྐྱེས་བུ་དེ་ཡིས་བསྐུལ་ནས
བཛྲ་མིང་གིས་མཐུན་རྐྱེན
དུས་སུ་འཛོམས་པ་ཨེ་ནམ
ལོ་གསུམ་ཟླ་གསུམ་བར་དུ
མི་ཡི་སྒྱུ་འཕྲུལ་སྤང་ནསཿ
སྒྲུབ་པ་ཉམས་ལེན་བརྩོན་ན༔
མཁའ་འགྲོའི་དུས་ཚིགས་འཆུག་མེད༔
ས་ག་ཟླ་བས་འབོད་པ
ཕྲན་བུ་དུས་སེལ་ཨེ་ནམ
ལས་དང་བྱ་བ་གང་བྱེད
ཌཱ་ཀིའི་ཞལ་ལུང་ཇི་བཞིན
ཁྱོད་ཀྱིས་ལེགས་པར་བསྒྲུབ་ན
གཏེར་གཉིས་བསྟན་པའི་བ་དན༔
ཁྱོད་ལ་དབང་བ་ཨེ་ནམ
དུས་དང་དུས་སུ་འབྱུང་འགྱུརཿ
བརྡ་དོན་ཁྱོད་ལ་སྨྲ་འོང
གཞན་ལ་མ་སྨྲ་གསང་རྒྱ
ཅིཏྟའི་ཀློང་དུ་སྦས་མཛོད༔
260



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
ཅེས་ཟེར་ནམ་འཁའི་ཀློང་དུ་འཇའ་ལྟར་ཡལ༔
རྐྱེན་དེས་འབྱུང་འདུས་ཅུང་ཟད་འཁྲུགས་པ་དང
གཏེར་ཆེན་ཀརྨ་གླིང་བའི་སྤྲུལ་པ་དངོས༔
འཇིགས་བྲལ་ཆོས་ཀྱི་བློ་གྲོས་རིན་པོ་ཆེས
མཁྱེན་བཞིན་ཆོས་དམ་གཉན་པོའི་བཀའ་གནད་ཀྱིས
བདག་ནི་མཁའ་འགྲོའི་བཀའ་བཞིན་འགྲོ་ཐབས་དབེན༔
དེ་སྐབས་ཞིག་ལ་གུ་རུ་ཡིན་སྐད་པའི
པཎྜི་ཏ་ཡི་ཆ་བྱེད་དགེ་བཙུན་ཞིག
བདག་ནི་ཕྱུགས་རྫིར་ཡོད་པའི་དེར་བྱོན་ནས
ཁྱོད་ཀྱིས་ང་ནི་ཨེ་ཤེས་ལན་གསུམ་ཟེར
བདག་གིས་སྨྲས་པ་གུ་རུ་ཁྱེད་ཡིན་ན༔
དུས་གསུམ་མཁྱེན་པའི་མངོན་ཤེས་ཁྱེད་ལ་མངའ
མཛད་པ་བསམ་ཡས་རྫུ་འཕྲུལ་ཐོགས་པ་མེད༔
དངོས་གྲུབ་མཆོག་བརྙེས་འདྲེན་པ་ཀུན་གྱི་གཙོ
བླ་མེད་བླ་མ་ཁྱེད་ལ་གུས་ཕྱག་འཚལ༔
བདག་དང་བདག་ལ་འབྲེལ་བཅས་འགྲོ་བ་ཀུན༔
ཚེ་འདིའི་སྣང་བ་ནུབ་པར་གྱུར་མ་ཐག །
རྗེ་བཙུན་གུ་རུ་ཁྱེད་དང་དབྱེར་མེད་པར
ཆོས་དབྱིངས་གདོད་མའི་ཀློང་དུ་བྱང་ཆུབ་ཤོག
ཅེས་གསོལ་དགེ་སྦྱོང་ཞལ་ནས་འདི་སྐད་གསུངསཿ
261



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ང་ནི་རྒྱུ་མེད་རྐྱེན་མེད་སྤྲུལ་པའི་སྐུ
འགྲོ་བའི་དོན་དུ་རང་བྱུང་ལྷུན་གྱིས་གྲུབ༔
དགེ་སྦྱོང་བདག་ལ་འགྲོ་བའི་དོན་ལས་མེད
ལུས་མེད་ལུས་མཆོག་རྡོ་རྗེའི་སྐུ་བརྙེས་ཕྱིར༔
སོ་སྐྱེས་རྣམས་ཀྱིས་པད་འབྱུང་ཞལ་རྒྱང་རིང
སྔོན་སྨོན་སྟོབས་དང་མོས་པས་རྒྱུད་བསྐུལ་ན
དད་པ་ཅན་གྱིས་པད་འབྱུང་དུས་དྲུག་ཏུ
ཞལ་མཇལ་གསུང་ཐོས་དགོངས་རྒྱུད་བྱིན་རླབས་ཐོབ༔
ཁྱོད་ཀྱང་ལས་འཕྲོ་ལྡན་པས་ང་དང་མཇལ
ཐབས་ཀྱི་གྲོགས་སྤང་སྔགས་ལ་ཐེ་ཚོམ་པས
ང་ཉིད་ཐ་མལ་ལུས་ཅན་དགེ་སྦྱོང་མཐོང
ད་ནི་རང་སྐལ་གཏེར་ལ་སྤྱོད་འདོད་ན༔
འདི་ནས་ཉི་མ་ལྷོ་ཕྱོགས་ཉེ་ཆ་ན
ང་མིན་ང་དང་གཉིས་མེད་གཏེར་སྤྱོད་མཁན
རྡོ་རྗེའི་རིགས་ཅན་སེམས་དཔའ་རསྨིའི་མིང
དཔའ་བོ་དེ་དང་ཁྱོད་གཉིས་ལྷན་འཛོམས་ན
ལྷོ་ནས་ལྷོ་རུ་གཏེར་གཉིས་བསྟན་པ་དརཿ
ལྕགས་སྦྲུལ་ནག་པོ་འབྲུག་གི་ལྟོ་བར་སྙན
ངང་པའི་ཁྱུ་ཚོགས་ཕྱོགས་ནས་སྤྲིན་བཞིན་འདུ
ཁྭ་ཏ་ནག་པོས་དུག་ཆར་མ་བཏང་ན
དྲུག་ཅུའི་བར་དུ་མཐའ་དམག་དུས་འཁྲུགས་གཞོམ
262



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
བོད་ཁམས་བདེ་སྐྱིད་ཉི་མ་ཅུང་ཞིག་ཤརཿ
རང་གཏེར་ཁ་བྱང་བཞིན་དུ་དུས་རྟགས་དང
རྟེན་འབྲེལ་ལ་སོགས་གནད་ཟབ་གལ་ཆེའོ
ཞེས་གསུངས་རྐྱེན་དེས་སྣང་བ་གནས་འགྱུར་ཏེ
དག་པ་མཁའ་འགྲོའི་ཚོགས་གྲྭལ་ལ་སླེབ་ནསཿ
ཀ་ལ་པིང་ལའི་བརྡ་ཡི་རྒྱུད་མང་ལས་
ཟབ་གཏེར་ཆོས་ཀྱི་ཁ་བྱང་འབྲིང་བོ་ལོན༔
འཕྲལ་དེར་བི་མ་རསྨིས་རྗེས་བཟུངས་ནས༔
གངས་རི་གཉིས་པ་རྨ་ཆེན་སྤོམ་ར་ཡི༔
ནུབ་སྒོ་དབང་ཕྱུག་མ་བདུན་ཉེ་འཁོར་ནས
ཆོས་ཉིད་མཁའ་འགྲོའི་གསང་མཛོད་ཟབ་གཏེར་དྲངས
གཞན་ཡང་སྨོན་འགྲུབ་ཨ་ཤྭའི་མཆོད་སྡོང་དང
ལྕགས་རི་འོད་འབར་དང་ནི་སྡོང་རྫོང་གནས
ཁྱུང་དྲག་རྩེ་དང་པདྨ་རི་མཐོ་དང༔
སྤྲེལ་རྫོང་ལ་སོགས་གནས་ཆེན་གནས་ཕྲན་ནས
རེ་འགའ་ཆོས་གཏེར་རེ་འགའ་རྫས་གཏེར་སྟོན༔
དེ་དག་རྣམས་ཀྱི་སྐབས་སུ་ལུང་བསྟན་སོགས
དུ་མ་སྣང་ཡང་གདུལ་ཞིང་སྙིགས་རྐྱེན་གྱིས
རྟེན་དང་འབྲེལ་འབྱུང་སབྷའི་དབང་དུ་སོང
དུས་བབ་རྟེན་འབྲེལ་ལྡན་པའི་ཟབ་ཆོས་ནི
263



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའསྟོན་གྱི་གླེགས་བམ།
དཔེར་ན་ཆུ་རྡོལ་ས་ཡིས་མི་ཁོག་ལྟར
རྐྱེན་ངན་རླུང་ལྟར་འཚུབ་ཀྱང་ཡ་ང་མེད
སྐལ་ལྡན་ཆོས་རྒྱུད་འཛིན་པར་ངང་གིས་འཕྲད༔
ཆོས་བརྒྱད་བྱ་བ་ཐབས་ཀྱིས་སྤང་ནུས་བྱུང
རྩ་དགུ་ནས་བཟུང་སུམ་ཅུ་རྩ་གཉིས་བརཿ
འཕྲལ་གྱི་རྐྱེན་དང་སྔོན་གྱི་ལས་སྨིན་ནས
གྲོགས་ཀྱིས་དོར་ནས་དགོས་མེད་ཁྱི་བཞིན་ཕུད
མི་བཟོད་ནད་གཞི་དྲག་པོའི་རྐྱེན་བསྐུལ་ཏེ
སྐྱབས་རྗེ་འཁོར་ལོའི་མགོན་པོ་ལས་འབྲེལ་བས
རྗེས་བཟུང་སྨིན་གྲོལ་གདམས་པའི་ཆོས་མཛོད་ཀྱིས
བདག་བློ་མ་རིག་མུན་པ་དྲུང་འབྱིན་ནས
ཤེས་རབ་ཡེ་ཤེས་སྒོ་བརྒྱའི་གསང་མཛོད་ཕྱེས
ཐོས་བསམ་ཡོན་ཏན་ནོར་གྱིས་ཕྱུག་པར་མཛད
ཁྱད་པར་ནང་དོན་ཡེ་ཤེས་མངོན་སུམ་དུ༔
སད་ཅིང་ཟུང་འཇུག་ཕྱག་རྒྱས་གྲོལ་ལམ་ཐོབ
དེའི་མཐུས་ཕྱི་ཡི་གདུལ་ཞིང་སྙན་གྲགས་རྒྱས
ནང་དུ་དབུ་མགྲིན་རྩ་ཡི་མདུད་རྒྱ་ཁྲོལ་
གསང་བ་མི་རྟོག་ཡེ་ཤེས་མངོན་གྱུར་ནསཿ
ཟབ་གཏེར་འབྲི་སྤེལ་བསྟན་པ་ཆེས་ཆེར་རྒྱས
འགྲོ་དོན་གདུལ་བྱ་འབད་མེད་ངང་གིས་དར
ལྷ་དང་མཁའ་འགྲོ་ཆོས་སྐྱོང་གཏེར་བདག་ཚོགས
264



ཨ
དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ལུས་དང་གྲིབ་བཞིན་འགྲོགས་ནས་མཐུན་རྐྱེན་བསྒྲུབ
ལུང་བསྟན་བསླབ་བྱ་གསུངས་པ་གཞན་དུ་གསལ
སྐབས་ཤིག་འགྲོ་འདུལ་དཔའ་བོའི་བཀས་བསྐུལ་ནས
ཁྲོམ་གྱི་སྡོང་ར་བྲག་དཀར་ཉེ་ཆ་ན༔
གནས་བཅས་ཡོད་སྐབས་མི་མིན་བུ་མོ་བཞི
སྟག་སེང་དོམ་དང་སྨྲ་མཁས་གདོང་ཅན་བཞིས
མགྲིན་གཅིག་སྙན་པའི་དབྱིངས་ཀྱིས་འདི་སྐད་ཟེར
ཧ་ཡ་ཧི གསོན་དང་རྣལ་འབྱོར་དབང་མོ༔
ཏི་གྲོ་མཁའ་འགྲོའི་རྫོང་ནས
ཀུན་གཟིགས་ཡེ་ཤེས་དབང་མོས
ཁྱོད་ལ་ངག་གསལ་བསྐུར་ཡོད
གནས་མཆོག་རྡོ་རྗེ་བྲག་རྫོང
རྡོ་རྗེ་མཁའ་འགྲོའི་དུ་རར༔
ཟབ་ཆོས་དགོངས་པ་འདུས་པ༔
ཌཱ་ཀིའི་ཐུགས་ཀྱི་ཏི་ཀ
དུས་བབ་རྟེན་འབྲེལ་ལེགས་པས
ཨཀྟའི་དཔལ་དུ་ཤར་བ༔
དུས་ནི་ཅང་ཤེས་ངོམ་དུས
ཉེ་མིན་རིང་ནས་སྲུང་མས༔
ཁྱོད་ལ་རང་གཏེར་སྤྱད་ངེས
བསg
265



དཔལཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམཐར་འོག་མིན་དྷུ་མ་ཐ་ལའི་དགའསྟོན་གྱི་གླེགས་བམ།
ཟབ་ཕྱིར་འཚུབ་རླུང་ཆེ་བ །
དེ་ལ་སྟབས་ཀ་གཟབ་དགོས
ཀུན་གསལ་རྟ་བདུན་དཀྱིལ་འཁོར
ས་འཛིན་མཁྱེན་པའི་སྒྲ་ཡིས༔
ཆུ་འཛིན་ནག་པོས་བསྐུལ་ནས
གསལ་བྱེད་གཟི་མདངས་ཉམས་སྲིད
དེ་ལ་ཤེས་རབ་མ་ཞན༔
སྙན་སྙན་ཚིག་གིས་མདུན་བསུསཿ
མི་སྙིང་གདོན་གྱིས་བསྒྱུར་ནསཿ
མི་འདོད་ཡོ་ལང་སྣ་ཚོགས
སྨྲ་མིང་འཛིན་གྱིས་བསྐུལ་ལཿ
ཅི་ཆ་ཅི་འགྱུར་ཅི་ཡོད༔
དུས་སུ་འབྱུང་འགྱུར་ངེས་ཚིག
ཌཱ་ཀིའི་བརྡ་གསལ་ངོམ་འོང
ཨེ་ཀོ་ཨེ་ཀོ་གྲོགས་མོ
ཞེས་ཟེར་ལན་དུ་བདག་གིས
ཁྱེད་ཅག་སུ་ཡིན་དྲིས་ཚེ༔
གཏམ་མཇུག་མ་རྫོགས་གཞན་རྐྱེན་ཞིག་གི་ནི༔
གཉིད་ལས་སད་ཅིང་ཉམས་སྣང་རང་སར་ཡལ༔
འོན་ཀྱང་ཊཱ་ཀིའི་བརྡ་བྱང་ཇི་བཞིན་དུ༔
ཟབ་གཏེར་སྤྱན་དྲངས་བྲི་སྤེལ་གསལ་ཁྱབ་བྱས
266



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
དེ་སྐབས་ཀོ་འཇོའི་རྒྱལ་པོ་ཡིན་སྐད་པའི
མི་ནག་ལྭ་བ་དཀར་པོ་ཅན་ཞིག་གིས
འཇིགས་པའི་ངར་སྐད་ཆེན་པོས་འདི་སྐད་ཟེརཿ
ཁྱོད་ནི་མ་ངེས་པ་ཡི་བུད་མེད་ཅིག
ཡུལ་འདིར་འོང་དོན་ཅི་ཡིན་གང་ནས་ཡིན༔
འདི་རུ་མ་འདུག་འུ་ཅག་རྩོད་པ་འོང
དེ་བས་བདེ་སྐབས་ཁྱོད་རང་ཡུལ་གཞན་སོང
ཞེས་ཟེར་ཨམ་གཙིགས་བསྡམ་ནས་ཞེ་སྡང་ངོམ༔
བདག་གིས་སྨྲས་པ་ཁྱོད་འདྲའི་ལས་ངན་གྱི༔
མ་ངེས་པ་ཡི་མི་ཞིག་ངས་མ་མཐོང་
ཁྲོམ་ཁོག་འདི་ནི་རྒྱ་བོད་ཀུན་གྱི་ལམ
ཁྱོད་རང་གཅིག་པུར་ཐོབ་པ་ངས་མ་གོ
འོན་ཀྱང་ང་ནི་ཡུལ་དང་ཕ་མ་མེདཿ
གཅིག་པུར་རྒྱལ་ཁམས་གང་བདེར་འགྲོ་བ་ཡིན༔
ལུས་དང་ལོངས་སྤྱོད་གཅེས་འཛིན་བདག་ལ་མེད
ལས་སྣང་འཁྲུལ་བའི་ལྷ་འདྲེར་འགྱེད་དུ་བཏང
གཟུགས་ཅན་གཟུགས་མེད་ཀུན་ལ་སྙེམ་ཐག་ཆོད༔
གང་ཤར་གང་སྣང་སེམས་ཀྱི་ཆོ་འཕྲུལ་ཤེས
གཅེས་འཛིན་འཁྲུལ་སྣང་བཤིགས་པའི་གདམས་པ་ཡོད༔
གློ་བུར་རྐྱེན་ལས་ཁྱོད་འདྲ་ཡིད་གཟུགས་ཤརཿ
267



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའསྟོན་གྱི་གླེགས་བམ།
ཕན་དང་གནོད་མེད་ཐམས་ཅད་ཆོས་སྐུའི་རྩལ༔
ཡེ་གྲོལ་སྐྱེ་མེད་ཡུམ་ཆེན་དགོངས་ཀློང་ཕཊ༔
ཞེས་བརྗོད་རིག་སྟོང་མཐའ་བྲལ་ཆེན་པོའི་ངང༔
དག་ཉམས་དབྱིངས་སུ་ཅུང་ཞིག་ངལ་གསོས་ཚེ༔
འཁྲུལ་སྣང་རྨི་ལམ་ལྟ་བུ་དབྱིངས་སུ་ཡལ༔
སོ་གསུམ་ནས་བཟུངས་ད་ལ་ཐུག་གི་བར
རང་ཉིད་བསོད་ནམས་ཆུང་བའི་རྐྱེན་དབང་གིས
སྐྱབས་རྗེ་ཐམས་ཅད་མཁྱེན་པ་སྙིང་གི་ནོར
པདྨ་ལས་འབྲེལ་མཁའ་འགྲོའི་གླིང་དུ་གཤེགས༔
ཁོ་མོ་བདག་ནི་མགོན་མེད་ཤུལ་དུ་བོར
གནས་དང་གྲོགས་མེད་ས་མཐར་སྤྲུགས་ནས་ཀྱང
ཀུན་གྱི་མིག་ལ་ཚེར་མ་ལྟ་བུར་གཟེན
སྐྱབས་རྗེ་བླ་མའི་ཐུགས་ཀྱི་སྲས་གཅིག་པུ
རྡོ་རྗེའི་མཆེད་པོ་སྣ་ཚོགས་རང་གྲོལ་པས
ཁྱེད་ནི་བཀའ་དྲིན་ཅན་གྱི་གཟུང་མ་མཆོག
ཡིན་ཕྱིར་ཐག་རིང་ཡུལ་དུ་སྤྱུགས་པ་དབེན
གསུངས་ཏེ་ཆོས་དམ་གཉན་པོ་དཔང་བཞག་མཛད
རྐྱེན་དེས་ལོ་ཤས་སེར་དགོན་གནས་སུ་བསྡད
གཏེར་ཆེན་ཡབ་སྲས་གཉིས་ཀྱི་ཟབ་ཆོས་རྣམས
འཛིན་སྐྱོང་སྤེལ་སོགས་སྐྱབས་རྗེས་བཀས་གནང་ལྟར
ཉེ་རིང་ཀུན་ལ་ཟབ་གཏེར་དར་རྒྱས་སྤེལ
268



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
ཁྱད་པར་ཆོས་བདག་པྲཛྙཱ་རསྨིའི་གཙོའི
ལས་ཅན་རྣམས་ལ་གཏེར་གཉིས་ཕ་ཕོག་གཏད༔
གཞན་ཡང་སྐལ་ལྡན་གྲངས་ལས་འདས་པ་ཡིས
ཟབ་ཆོས་ཉམས་བླངས་དབེན་པར་སྒྲུབ་ཚུགས་བཟུངས༔
དོན་གཉིས་མཛད་པས་གཏེར་གཉིས་བསྟན་པ་བསྐྱངས
སྐྱབས་རྗེ་བླ་མའི་ཡང་སྲིད་ཁྲིར་འཁོད་ཚེ
བདག་གི་སེམས་ཀྱི་སྡུག་བསྔལ་ཅུང་ཟད་ཞི
འོན་ཀྱང་བདག་འདྲའི་ནོར་སྐྱོང་གྱི་ན་བརཿ
གཡུ་རལ་ལྡན་པའི་སེང་གེའི་མིང་ཐོབ་པ༔
སྐྱབས་རྗེ་ཡིད་བཞིན་ནོར་བུའི་དྲིན་ལས་བྱུང
དེ་དོན་བསམ་ན་སེམས་སྐྱོ་དྭངས་དུས་མེད
ཀུན་གསལ་རྟ་བདུན་དཀྱིལ་འཁོར་འཐོང་བའི་ཚེ
སྐྱབས་རྗེ་ཡིན་བཞིན་ནོར་བུའི་སྐུ་དཀྱིལ་དྲན
འོད་ཀྱིས་ཕྱོགས་ཀུན་མུན་པ་སེལ་བའི་དུསཿ
ཐུགས་རྗེ་ཕྱོགས་རིས་མེད་པའི་ཡོན་ཏན་དྲན
སྟེང་ཕྱོགས་ནམ་མཁའི་ཀློང་ནས་ནུབ་རིར་ཕྱོགས
རྗེ་ཉིད་བདག་ཅག་འགྲོ་བའི་མགོན་བྱོན་ནས
གཟུགས་སྐུ་མྱ་ངན་འདས་པའི་བཀོད་པ་དྲན
མཁའ་ཀློང་ཡངས་པའི་དབྱིངས་ཉིད་མཐོང་བའི་ཚེ༔
གཞི་དབྱིངས་དག་པ་ཆོས་སྐུའི་དབྱིངས་ཉིད་ནས
269



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
རང་བྱུང་ལྷུན་གྲུབ་གཟུགས་སྐུའི་སྣང་བ་དྲན
བརྡ་རྟགས་ཅི་དང་ཅི་མཐོང་ཅི་ཤར་ཡང
སྐྱབས་རྗེ་བླ་མ་ཡིད་བཞིན་ནོར་བུ་དྲན
དབེན་དགོན་གང་དུ་བསྡད་ཀྱང་བླ་མ་དྲན
ཉམས་ལེན་གདམས་ངག་བསམ་ཚེ་བླ་མ་དྲན
གཞུང་བཟང་མཆེད་གྲོགས་མཐོང་ཚེ་བླ་མ་དྲན
ཅི་དང་ཅི་ལ་བསམ་ཡང་བླ་མ་དྲན
འདྲེན་སྟོན་པདྨ་ལས་འབྲེལ་ཁོ་རང་དྲན
དྲན་ནས་དུས་ཀུན་གསལ་བྱེད་ཆུ་རྒྱུན་འབེབས
བློ་སེམས་གདུང་བས་སྐྱོ་ནས་དྲན་པ་འཁྲུལ
རྟག་ཏུ་བསྟེན་ཡང་སྐད་ཅིག་ཡུད་ཙམ་འདྲ
སྨིན་གྲོལ་ཐོབ་པ་མང་ཡང་སྐད་ཅིག་ཙམ
འདི་འདྲའི་བཀོད་པ་དྲན་ཚེ་ཀྱེ་མ་ཧུད༔
སྐུ་ཞལ་མཐོང་ཚེ་དད་མོས་གཏིང་ནས་སྐྱེས
གསུང་ཐོས་ཙམ་གྱིས་སྨིན་གྲོལ་ལམ་སྣ་ཟིན།
ཐུགས་ཀྱི་དགོངས་པས་གསང་མཛོད་སྒོ་བརྒྱ་འབྱེད
འགྲོ་བའི་ཁམས་དབང་དང་བསྟུན་ཆོས་ཆར་འབེབས
འགྲོ་རྣམས་འཁོར་བའི་འཕྲང་ལས་ཐར་བར་མཛད
གཏན་བདེ་བླ་མེད་གོ་འཕང་མཆོག་བརྙེས་ནས
གདོད་མའི་དབྱིངས་སུ་འགྲོ་བའི་དེད་དཔོན་མཛད༔
བཀའ་དྲིན་བསམ་ལས་འདས་ཤིང་འཁོར་ཐབས་བྲལ
270



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
དེ་དོན་བསམ་ཞིང་གདུང་བས་རྒྱུད་བསྐུལ་ནས
རྗེ་བཙུན་བླ་མ་དྲན་པའི་སྨྲེ་ངག་ཤོར
འོན་ཀྱང་བླ་མའི་སྐུ་དྲིན་གསོ་ཕྱིར་དུ
རང་དོན་ཡིད་བྱེད་བློ་ངན་རྒྱང་སྤང་ནས
སྐལ་ལྡན་རྣམས་ལ་ཟབ་གཏེར་འཆད་སྤེལ་དང
སྒོ་གསུམ་བྱ་བ་ཆོས་དང་མཐུན་བྱས་ཏེ
བསེ་རུ་ལྟ་བུར་དབེན་པར་སྒྲུབ་ཚུགས་བཟུངསཿ
གཏེར་ལ་དབང་ཡང་གཏེར་སྤྱོད་ངས་མི་ཐོན༔
ཕ་ཆོས་བུ་ཡིས་ཟིན་ན་དེས་ཆོག་སྙམ།
རང་གཏེར་ཟབ་མོ་ས་ཡི་གཏེར་གནས་ནི
སྐུ་ཡི་གནས་གསུམ་ཐུགས་ཀྱི་གནས་གསུམ་དང༔
བྲག་དཀར་གསུམ་དང་རྫོང་གསུམ་སྦས་གནས་གཉིས
དེ་དག་གཏེར་གྱི་གནས་སུ་བཤད་པ་ཡིན
ཟབ་པའི་ཆོས་ཀྱང་རྩ་བ་སྡོང་པོ་དང
ཡལ་ག་མེ་ཏོག་དང་ནི་འབྲས་བུའི་ཆོས་
ས་གཞི་ལྟ་བུའི་དགོངས་པ་མི་འགྱུར་གཏེར༔
ཕྲིན་ལས་ཁ་ཚར་གཏེར་ནི་བསམ་མི་ཁྱབ
གཏེར་གྱི་གྲོགས་ཀྱང་མཆོག་གཉིས་བར་གསུམ་དང༔
རིགས་ལྔའི་ཆར་གཏོགས་སེམས་དཔའ་ཆེན་པོ་ལྔ༔
ཆོས་ཀྱི་བདག་པོ་བཀའ་བབ་བུ་བཞི་དང༔
271



དཔལཨ་བྱཱཏཱརེ་ཟུངགི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
མཆོག་བརྒྱད་དང་ནི་ཉེར་ལྔ་བརྒྱ་རྩ་སོགས
བྱུང་ནས་རིམ་གཉིས་འབྲས་བུ་ཚེ་འདིར་ལོན
ཆོས་གཏེར་འབྱེད་པའི་དུས་རྟགས་རྟེན་འབྲེལ་སོགས
ཁ་བྱང་དང་ནི་ཡང་བྱང་སྙིང་བྱང་དང
ཟུར་བྱང་ལ་སོགས་སྐབས་དོན་ཌཱ་ཀིས་སྤྲད༔
འགྲོ་དོན་གདུལ་ཞིང་ཡུལ་ལྔ་ཁྱད་པར་དུ
ཤར་གྱི་ཕྱོགས་དང་ལྷོ་རུ་དར་བར་བསྟན༔
དེ་ལྟར་རང་གཏེར་རྩ་ཚིག་མདོར་བསྡུས་འདི༔
སྐལ་བཟང་བུ་སློབ་རྣམས་ཀྱི་བཞེད་སྐོང་ཕྱིར
དོན་ཆུང་ཚེགས་ཆེ་འཕྲིན་ལས་ཡིག་གཟུགས་བཀོད༔
ཐ་མལ་སོ་སྐྱེས་ལུས་དམན་བདག་ལྟ་བུརཿ
ལེགས་བཤད་གསང་བའི་ཡོན་ཏན་ཅིའི་ཕྱིར་སྣང
འོན་ཀྱང་བརྒྱུད་ལྡན་བླ་མའི་ཐུགས་རྗེ་དང༔
ཚོགས་གཉིས་འབྲས་བུར་སྨིན་པའི་དོན་དམ་གྱིསཿ
སྐྱེ་འཕྲེང་དུ་མར་ཆོས་ལྡན་ལུས་ཐོབ་ནས
རིགས་ཅན་རྣམས་ཀྱིས་ཐུགས་ཀྱི་དགྱེས་པ་བསྐྱེད
ཟབ་གཏེར་མངའ་བདག་པདྨ་གླིང་བ་ཡིསཿ
རྗེས་བཟུངས་སྨིན་གྲོལ་ཆོས་ཀྱི་དབུགས་དབྱུང་བས
སྔོན་གྱི་འཕྲོ་སད་ཟབ་གཏེར་ཕྲན་བུར་དབང
དེ་ནས་རིམ་བརྒྱུད་སྐྱེ་འཕྲེང་ཆ་ཤས་སུ
ཟབ་མོ་གཏེར་གྱི་དངོས་གྲུབ་ཕྲན་རེར་དབང
272



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
འཁོར་སློབ་གདུལ་བྱ་སྐྱོང་འདོད་བློ་མེད་ཀྱང
སྨོན་ལམ་དབང་གིས་གདུལ་བྱ་ཐབས་ཀྱིས་བསྐྱངས
ལེགས་བཤད་གསང་བའི་ཡོན་ཏན་ཆེར་མེད་ཀྱང
རང་གི་གནས་ཚུལ་མདོར་བསྡུས་ཕྱོགས་ཙམ་འདི
ཐོབ་ཐང་ཆོས་བརྒྱད་སྔོན་བསུ་བྱས་པ་མིན
སྐལ་བཟང་སློབ་བུ་རྣམས་ཀྱི་ཞལ་མ་གཅོག
རྫུན་ཚིག་ཡི་གེའི་རིས་སུ་བྲིས་པ་ཡི༔
དགེ་འདིས་བསྟན་འཛིན་སྐྱེས་བུའི་ཞབས་པད་བརྟན
ཕྱི་ནང་རྟེན་འབྲེལ་ལེགས་ཚོགས་བསོད་ནམས་འཕེལ
སྣོད་བཅུད་ཡོངས་ཀྱི་རྒུད་པ་མཐའ་དག་སེལ
དམག་འཁྲུགས་མུ་གེའི་བསྐལ་ངན་ཀུན་ཞི་ནས
ཟབ་གཏེར་བསྟན་པ་ཕྱོགས་བཅུར་དར་བ་དང
དེར་འཛིན་སྐྱེས་བུའི་མཛད་འཕྲིན་རྒྱས་པར་ཤོག
སྦྱིན་བདག་མངའ་ཐང་ལོངས་སྤྱོད་གོང་འཕེལ་རྒྱས༔
སེམས་ཅན་བདེ་སྐྱིད་ཕུན་ཚོགས་ཆོས་ལ་སྤྱད་
ཀུན་ཀྱང་བདག་གི་གདུལ་བྱའི་ཞིང་གྱུར་ནས༔
རྔ་ཡབ་པདྨ་འོད་ཀྱི་ཕོ་བྲང་དུ༔
རིག་འཛིན་དཔའ་བོ་མཁའ་འགྲོས་མདུན་བསུས་ཏེ
གུ་རུ་སིདྡྷིའི་གླུ་དབྱངས་ལེན་བཞིན་དུ༔
པདྨ་འགྲོ་འདུལ་གླིང་དང་དབྱེར་མེད་པར
273



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཨོ་རྒྱན་མཁའ་འགྲོའི་གླིང་དུ་སྐྱེས་ནས་ཀྱང
སྟོན་འཁོར་དགོངས་པ་དབྱེར་མེད་སངས་རྒྱས་ཤོག༔
ཅེས་སོགས་གསུངས་པ་ལྟར་བོད་རབ་བྱུང་བཅོ་ལྔ་པའི་ཆུ་འབྲུག་(༡༨༩༢)ལོར་སྐུ་
འཁྲུངས་ཏེ་རབ་བྱུང་བཅུ་དྲུག་པའི་ལྕགས་འབྲུག་(༡༩༤༠)ལོར་དགོངས་པ་དབྱིངས་ཡེ་ཟུང་
འཇུག་ཆོས་ཀྱི་དབྱིངས་སུ་གཟིམས་པའི་ཚུལ་བསྟན་ཏོ། །
དེ་ནས་མདོ་ཁམས་ཀྱི་ལྗོངས་འདིར་སླར་ཡང་སྐུ་བལྟམས་པའི་ཚུལ་ནི་མཁའ་འགྲོ་
མཆོག་གི་མ་ཡུམ་ཌཱ་ཀི་ཡེ་ཤེས་མཚོ་རྒྱལ་གྱི་གསུང་གི་སྤྲུལ་པ་སྟོང་དཔོན་བཟའ་དམ་ཚིག་
སྒྲོལ་མ་ལ་ཁྲ་དགེ་སློང་རིན་པོ་ཆེ་ཚུལ་ཁྲིམས་བློ་གྲོས་ཀྱིས་མཁའ་སྤྱོད་མའི་དབང་ལུང་
དང་དྲིལ་བུ་སོགས་གནང་སྟེ་ཁོང་གི་སྐུ་སྐྱེ་ཕྱི་མ་ཁྱེད་ཀྱི་ཁྱིམ་དུ་འཁྲུངས་རྒྱུ་ཡིན་ཞེས་སོགས་
གསུངས་ཏེ་ཐུགས་བརྩེ་མཚུངས་མེད་མཛད། གཞན་ཡང་ཁོང་སྐུ་གཤེགས་ཁར་ཉེ་གནས་
ཨ་བློ་འགོ་བ་ལ་ཞལ་འདོན་དང་ཌཱ་དྲིལ་སོགས་སྐུ་ཆས་ཡོ་བྱད་ཐམས་ཅད་བཅོལ་ཏེ། ཁྱོད་
རང་ས་ཕོ་སྟག་གི་ལོར་ཨ་ཕང་གཏེར་ཆེན་གྱི་མདུན་དུ་སོང་དང་ང་དེར་འཁྲུངས་ཡོད་གསུངས།
ཁོང་གི་སྐུ་གདུང་ཞུགས་འབུལ་གྱི་དུད་པ་ཡང་གཏེར་ཆེན་བླ་མ་མཆོག་གི་བཞུགས་གནས་
གསེར་མགོན་པོ་འབྲོང་རིའི་ནང་དུ་འཁྱིལ་ཏེ་ཉིན་བདུན་ལ་མ་ཡལ། དེ་ནས་དབུས་བཟའ་
མཁའ་འགྲོ་བདེ་བའི་རྡོ་རྗེས་ཡང་མཁའ་འགྲོ་མཆོག་གི་མ་ཡུམ་ལ་སྲུང་མདུད་དམར་པོ་
ཞིག་གནང་སྟེ་འདི་ཁྱེད་ཀྱིས་ཉར་ཚགས་ཡག་པོ་གྱིས་དང་ནམ་ཞིག་མདུད་པ་འདི་མེད་
པར་འགྱུར་ཚེ་ང་རང་ཁྱེད་ཚང་ལ་ཕེབ་ཡོང་གསུངས། ཡབ་རྗེ་བླ་མ་ཨོ་རྒྱན་འཕྲིན་ལས་
གླིང་བའི་ཞལ་ནས་ཀྱང་རང་རེ་ཟུང་ལ་མཚོ་རྒྱལ་དངོས་སྣང་མཁའ་འགྲོ་སུ་ཁུ་བཛྲ་དང་
ཁྲ་དགེ་སློང་ཚུལ་ཁྲིམས་བློ་གྲོས་གཞི་ཆེན་ཨ་ཕང་སྤྲུལ་སྐུ་བཤད་སྒྲུབ་བསྟན་པའི་ཉི་མ་
རྣམས་ཀྱི་སྤྲུལ་པ་གཅིག་བསྡུས་ཀྱི་ངོ་བོ་སྲས་ཀུན་ལས་འགྲོ་དོན་ཆེ་བའི་སྐྱེས་ཆེན་དམ་
པ་ཞིག་འཁྲུངས་རྒྱུ་ཡིན་ཞེས་ལུང་བསྟན། གཞན་ཡང་ཁམས་བདུད་འཇོམས་རིན་
274



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
པོ་ཆེ་
འཇིགས་བྲལ་ཡེ་ཤེས་རྡོ་རྗེས།
རྒྱལ་ཡུམ་ཕག་མོ་མཚོ་རྒྱལ་ཟུང་གི་སྤྲུལ
མདོ་ཁམས་ཌཱ་ཀི་སུ་ཁའི་མཚན་འཆང་བ༔
གང་གི་ཡང་སྤྲུལ་སྔགས་སྐྱེས་ཏཱ་རེ་ཡི༔
མཛད་འཕྲིན་འཕགས་བོད་ཙི་ནའི་ཕྱོགས་རྒྱས་ནས༔
འབྲེལ་ཚད་མཁའ་སྤྱོད་ཞིང་དུ་འདྲེན་པར་འགྱུར
ཞེས་དང་། པདྨ་གར་དབང་རྩལ་གྱིས། །
རྒྱལ་ཡུམ་ཕག་མོའི་རྣམ་སྤྲུལ་ཏཱ་རེའི་མཚན
གང་དང་འབྲེལ་ཚད་ངན་སོང་སྐྱེ་སྒོ་གཅོད
ཅེས་དང་། མདོ་རིན་པོ་ཆེ་ཁམས་གསུམ་ཟིལ་གནོན་དགྱེས་པ་རྡོ་རྗེས།
མཁའ་འགྲོའི་སྤྲུལ་པ་ཏཱ་རེའི་མཚན་ཅན་འབྱུང༔
ཞེས་དང་། མདོ་སྔགས་བསྟན་པའི་ཉི་མས།
བསིལ་ལྡན་གངས་ཅན་ལྗོངས་ཀྱི་ཡུལ་འདི་རུ
གསང་སྔགས་ཆོས་ཀྱི་པདྨོ་བཞད་པའི་གཉེན
རྒྱལ་བའི་སྐྱེད་ཡུམ་པདྨོ་ཡོ་གི་ནི།
དེང་འདིར་སྒྱུ་མའི་འཛུམ་བག་ངོམ་ལ་སྤྲོ༔
275



དཔལཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཞེས་དང་། གཏེར་ཆེན་གར་དབང་རིག་པའི་རྡོ་རྗེའི་ཐེམ་བྱང་སྐལ་ལྡན་དགྱེས་པའི་
དགའ་ཚལ་ལས།
ལྷོ་རྒྱུད་དུ་ཨརྱ་ཏཱ་རེའི་མིང༔
མགོན་དེ་ཡིས་རྗེས་བཟུངས་བྱིན་བརླབས་བུ༔
གནས་འདིར་འཕོས་གཡུ་ལོ་བཀོད་དུ་འགྲོ༔
ཞེས་དང་། གཏེར་ཆེན་ལས་རབ་རྡོ་རྗེའི་རིག་འདུས་རྡོར་སེམས་ཁ་བྱང་ལས།
དགེ་བསྙེན་རྡོ་རྗེ་ཁྱུང་དྲག་ཉེ་བའི་ཆར༔
ཛྙཱ་ན་ས་ར་དངོས་སྣང་དགྱེས་སྡེ་མོ
ཏཱ་རེ་དེ་བཱི་སྔ་འགྱུར་བསྟན་པའི་བདག
ཟབ་གཏེར་བཅུ་གསུམ་བསྟན་འགྲོའི་གསོས་སུ་སྤྱོད
ཞེས་སོགས་ལུང་བསྟན་པ་དང་མཐུན་པར་འཁྲུངས་པ་ལ། གང་ལས་སྐྱེས་པའི་ཡབ་
ཀྱི་རིགས་ནི། ཇི་སྐད་དུ། །
སྔོན་ཚེ་གསང་བདག་ཕྱག་ན་རྡོ་རྗེ་འཛིན༔
ཤཱཀྱའི་སྤྱན་སྔར་རིགས་ལྡན་ཟླ་བ་བཟང
པདྨའི་དྲུང་དུ་ལས་ཅན་ལྷ་སྲས་རྗེ
གྲུབ་ཆེན་དུས་སུ་ནག་པོ་སྤྱོད་པར་གྲགས
གཏེར་གྱི་ཐོག་མ་སངས་རྒྱས་བླ་མ་རྗེ
ཡར་ལུང་ནགས་ཚལ་ཨོ་རྒྱན་གླིང་བ་དང
བྱང་གཏེར་རིག་འཛིན་ཆེན་པོ་རྒོད་ལྡེམ་པ
276



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
སྤྲུལ་པའི་སྐུ་མཆོག་པདྨ་འཕྲིན་ལས་གླིང
དགོངས་པ་མངོན་འགྱུར་ཡོངས་དགེ་མི་འགྱུར་བ
མཁས་པ་ཕུལ་བྱུང་ལོ་ཙཱ་བྷ་ཏྲ་པ
མཁྱེན་པ་ཐོགས་མེད་བྱང་ཆུབ་རྒྱལ་མཚན་ཞེས
བརྩེ་ལྡན་པདྨ་མཁའ་ཁྱབ་གླིང་བ་དང་
མཐུ་སྟོབས་རབ་འབར་དཔའ་བོ་ནུས་ལྡན་པ
གདུག་པ་འདུལ་མཛད་པདྨ་མདོ་སྔགས་གླིང
ཤར་ཕྱོགས་ཆོས་དབྱིངས་སྟོབས་ལྡན་རྡོ་རྗེར་གྲགས
ཞེས་གསུངས་པ་ལྟར། གསང་བདག་དངོས་སྣང་ཨ་ཕང་གཏེར་ཆེན་དཔའ་བོ་ཆོས་
དབྱིངས་རྡོ་རྗེའམ་ཨོ་རྒྱན་འཕྲིན་ལས་གླིང་བ་ཞེས་རྩོད་མེད་ཡོངས་གྲགས་ཀྱི་སྤྲུལ་པའི་
གཏེར་ཆེན་དེ་དང་། ཡུམ་ཌཱ་ཀིའི་གཙོ་མོ་སྟོང་དཔོན་བཟའ་དམ་ཚིག་སྒྲོལ་མ་གཉིས་ཀྱི་
སྲས་མོར་རབ་བྱུང་བཅུ་དྲུག་པའི་ས་ཕོ་སྟག་གི་(༡༩༣༨)ལོར་འབོས་ཀྱི་ཡུ་མོ་ལུང་ཞེས་
པའི་ས་ཆ་རུ་ཡུམ་ལ་བཙའ་བའི་ཟུག་རྔུ་སོགས་ཡེ་ནས་མེད་པར་སྐུ་འཁྲུངས། དེ་ཚེ་རོལ་
མོ་སྣ་ཚོགས་པའི་སྒྲ་གྲགས་པ་དང་། ནམ་མཁར་འཇའ་འོད་ཀྱི་གུར་ཁང་ཕུབ། དྲི་བཟང་གི་
ན་བུན་འཐུལ་བ་སོགས་ཡ་མཚན་པའི་ལྟས་མང་དུ་བྱུང་། དེ་སྐབས་ཉེ་གནས་ཨ་བློ་
འགོ་བ་བྱོན་ཏེ་གོང་སྨྲས་ཀྱི་ཞལ་ཆེམས་རྣམས་གཏེར་ཆེན་བླ་མ་མཆོག་ལ་ཞུས་ནས་ངེད་
ཀྱི་བླ་མ་ཡིན་ཚུལ་སོགས་གསུངས་ཚེ་ཁོང་གི་ཞལ་ནས་བྱིས་པ་འདི་བུ་མོ་ཞིག་ཡིན་པས་
ཁྱེད་ལ་དགོས་པ་མེད་ཀྱང་ནར་སོན་ཚེ་ཁྱེད་བྱོན་དང་མོ་རང་ལ་འདྲི་གསུངས། དེ་ནས་
སྲས་མོ་མཆོག་དགུང་གྲངས་གཅིག་གི་དུས་ཡབ་ཡུམ་འཁོར་བཅས་ལྷ་ལྡན་དུ་བྱོན་སྐབས་
ཁམས་བདུད་འཇོམས་རིན་པོ་ཆེ་འཇིགས་བྲལ་ཡེ་ཤེས་རྡོ་རྗེས་མཚོ་རྒྱལ་དངོས་སྣང་འཁའ་
277



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
འགྲོ་སུ་ཁ་བཛྲ་གྱི་སྤྲུལ་བ་རུ་ངོས་བཟུང་ཤིང་ཁོང་ཉིད་ཀྱི་ཕྱག་ཏུ་བསྣམས་ནས་ཇོ་བོ་ཡིད་
བཞིན་ནོར་བུའི་མདུན་དུ་བསྟན་འགྲོའི་དོན་ཆེན་འགྲུབ་ཕྱིར་ཐུགས་སྨོན་རྒྱ་ཆེར་གནང་།
དེ་ནས་སྲས་མོ་མཆོག་ནར་སོན་ཏེ་གཏམ་སྨྲ་ཤེས་པ་ན་ཉེ་གནས་ཨ་བློ་འགོ་བ་སྐུ་བདག་
བྱེད་དུ་བྱུང་བར་འབྲེལ་ཡབ་རྗེ་གཏེར་ཆེན་རིན་པོ་ཆེས་སྲས་མོ་མཆོག་ལ་ཁྱེད་ཀྱིས་ཇོ་
བཙུན་བྱེད་དམ་ཁྱིམ་འཛིན་གསུངས་པར་ངས་ཇོ་ཁྱིམ་གཉིས་ཀ་བྱེད་ངེས་ཡིན་ཞེས་དང་།
གཞན་ཡང་ཉེ་གནས་ལ་སྐུ་སྔོན་མས་བཅོལ་ཡོད་པའི་ཞལ་འདོན་དང་ཌཱ་དྲིལ་ན་བཟའ་
སོགས་བཅའ་ལག་རྣམས་རེ་རེ་བཞིན་གསུངས་ཏེ་མོ་རང་ལ་དགོས་གསུངས་བཞིན་ཕྱིར་
སྤྲད། གཏེར་ཆེན་བླ་མ་མཆོག་གིས་ཉེ་གནས་ཨ་བློ་འགོ་བ་ལ་འདི་ནམ་ཞིག་གི་དུས་ན་
ཁྱིམ་དུ་འཆོར་བ་ལས་འོས་མེད་པས་ཁྱེད་ལ་ཅི་བྱེད་མི་འདུག་གསུངས། རྗེ་འགྲོ་བའི་
མགོན་པོ་འདི་ནི་སྐུ་ཆུང་ངུའི་དུས་ནས་བུད་མེད་ཀྱི་སྐྱོན་ཀུན་དང་བྲལ་ཞིང་བཅོས་མིན་
གྱི་སྙིང་རྗེ་རང་ཤུགས་ཀྱིས་ཐུགས་ལ་མངའ་བ་ལྷ་དང་བླ་མར་དད་པ་དང་དག་སྣང་ཆེ་
བ། ཁྱད་པར་ཨོ་རྒྱན་ཆེན་པོའི་མཚན་ཙམ་བརྗོད་པས་ཀྱང་ལུས་བ་སྤུ་གཡོ་ཞིང་མིག་
མཆི་མ་འཁྲིཊ། རྒྱལ་དབང་པདྨ་ཀ་ར་སོགས་རབ་འབྱམས་རྩ་གསུམ་རྒྱ་མཚོའི་ཞལ་
གཟིགས་དང་ལུང་བསྟན་ཡང་ཡང་བྱུང་བ་ནི། ཇི་སྐད་དུ།
གཏེར་འབྱིན་པདྨའི་ཕོ་ཉ་ནི༔
དད་དང་ཚུལ་ཁྲིམས་གཏོང་ཕོད་ཆེ༔
ཐོས་རྒྱ་ཆེ་ཞིང་རང་རྒྱུད་གྲོལ༔
ལྟ་སྒོམ་ལྡན་ཞིང་སྤྱོད་པ་ཞིབ
སྙིང་རྗེ་ཆེ་ཞིང་ཉོན་མོངས་ཆུང
འཁོར་བར་ཞེན་ལོག་ཆོས་བརྒྱད་སྤངས
ཞི་དུལ་བག་ཡོད་ཆོས་ཉིད་རྟོགས
278



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
སྲིན་པོས་མཐོང་ཡང་སྡིག་སེམས་ཞི༔
ཐབས་མཁས་བསྟན་འགྲོའི་དོན་སྨིན་མཛད
འདི་ནི་འབྲེལ་ཚད་དོན་ལྡན་པའི
པདྨའི་ཕོ་ཉ་ཡིད་བཞིན་ནོར།
དེ་ལ་རྩེ་གཅིག་གསོལ་བ་ཐོབ༔
གང་འབྲེལ་པདྨ་འོད་དུ་དྲངས
ཞེས་གསུངས་པ་ལྟར་རོ། །དགུང་གྲངས་བདུན་གྱི་དུས་སུ་ཡབ་རྗེ་གཏེར་ཆེན་ཨོ་
རྒྱན་འཕྲིན་ལས་གླིང་བའི་དྲུང་དུ་སྙིང་ཐིག་ཡ་བཞི་དང་རང་གཏེར་གྱི་དབང་ལུང་ཡོངས་
རྫོགས་གསན། །
དགུང་གྲངས་དགུའི་ཐོག་ཡབ་རྗེ་གཏེར་ཆེན་རིན་པོ་ཆེའི་གཟུགས་སྐུའི་དཀྱིལ་འཁོར་
རེ་ཞིག་འོད་གསལ་ཆོས་སྐུའི་དབྱིངས་སུ་བསྡུས་ཏེ།ནང་གསལ་གཞོན་ནུ་བུམ་སྐུར་གདོད་
མའི་གཞི་དབྱིངས་ཆེན་པོར་སངས་རྒྱས་པར་ཐུགས་སྐྱོ་ནས་སྲས་མོ་རང་གི་མགུལ་རྒྱན་
དང་གསེར་གདུབ་སོགས་ཀྱིས་གཞི་བྱས་ཏེ་རིན་ཐང་གཞལ་དུ་མེད་པའི་སྐུ་གདུང་མཆོད་
རྟེན་ཞིག་བཞེངས་གྲུབ་མཛད། དུས་དེ་ཙམ་ན་རྡོ་གྲུབ་ཆེན་དགོན་དུ་འཆམ་མཇལ་ལ་བྱོན་
སྐབས་གྲུབ་པའི་དབང་ཕྱུག་ཆེན་པོ་རིག་འཛིན་འཇའ་ལུས་རྡོ་རྗེས་མོ་སྨན་རྣམས་ཀྱི་འབག་
ལས་ནེའུ་ཆུང་གི་མགོ་འབག་མཁའ་འགྲོ་མཆོག་ལ་བསྟན་ཏེ་ཁྱེད་འདིའི་སྤྲུལ་བ་ཡིན་
གསུངས། དགུང་གྲངས་བཅུ་གཉིས་དང་བཅུ་གསུམ་ཙམ་གྱི་སྐོར་ལ་རྡོ་གྲུབ་རིན་པོ་ཆེ་
རིག་འཛིན་འཇའ་ལུས་རྡོ་རྗེ་དང་། ཐམས་ཅད་མཁྱེན་པ་ཐུབ་བསྟན་འཕྲིན་ལས་དཔལ་
བཟང་པོ་ཟུང་མཉེས་པ་གསུམ་གྱིས་བསྙེན་ཏེ་སྙིང་ཐིག་ཡ་བཞི་དང་དུམ་གཉིས་སོགས་
ཀྱི་སྨིན་གྲོལ་གདམས་པའི་མན་ངག་རྣམས་ལན་གྲངས་གཉིས་ཀྱི་བར་དུ་མནོས དགུང་
279



དཔལ་ཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
གྲངས་བཅུ་བཞི་པར་རྡོའི་ཤུགས་འབྱུང་གསང་སྔགས་གླིང་དུ་བཞུགས་སྐབས་ཐང་གཅིག་
རྡོ་གྲུབ་ཆེན་དགོན་དུ་མཇལ་སྐོར་ལ་བྱོན་ཚེ་ཁྱབ་ཆེན་ཐང་ཞེས་པར་ཁྱི་མང་པོས་རུབ་ནས་
དེད་པ་ན་སྲས་མོ་མཆོག་གིས་ཚམ་ཚོམ་མེད་པར་རྡོ་མང་པོ་བསྡུས་ནས་འཕང་བ་དང༌།
ཁྱད་པར་ཕ་བོང་ཆེན་པོ་ཞིག་གི་སྟེང་ན་རྡོ་སྨུག་པོ་ཞིག་ཡོད་པ་དེ་སྣང་དོགས་མེད་པར་བླངས་
ནས་ཁྱི་རྣམས་ལ་འཕེན་བྱེད་བྱས། དགུང་མོ་རང་ཁྱིམ་དུ་སླེབས་ཚེ་ད་དུང་རྡོ་སྨུག་པོ་དེ་
རུམ་དུ་ཡོད་པས་མ་ཡུམ་ལ་བསྟན་སྐབས་སྟེང་ན་ཁཾ་ཡིག་དམར་པོ་ཞིག་དོད་ཡོད་པའི་གཏེར་
སྒྲོམ་ངོ་མཚར་ཅན་ཞིག་ཡིན་འདུག་པས་ཡུམ་གྱི་ཞལ་ནས་མདང་དགུང་ང་ལ་རྨི་ལྟས་ངོ་
མཚར་བ་ཞིག་བྱུང་
། འདི་ཡག་པོ་ཞིག་ཡིན་ཤས་ཆེ་གསུངས་ནས་མོ་རང་གི་མགུལ་གབ་
ཏུ་བཅུགས། །
དེ་ནས་བཟུངས་ཟབ་མོ་གཏེར་གྱི་ལས་འཕྲོ་སད་དེ་སྐུ་སྒྲོམ་དང་ཤོག་དྲིལ་སོགས་རྫས་
གཏེར་དུ་མ་སྤྱན་དྲངས། ཐང་གཅིག་གྲུབ་ཆེན་གླིང་སྤྲུལ་རིན་པོ་ཆེའི་མདུན་དུ་བྱོན་སྐབས་
ཁོང་གིས་ཐུགས་དགྱེས་པ་ཆེན་པོའི་ད་ལན་ངས་ཁྱེད་ལ་དཔལ་སྒྲུབ་སྡེ་ཆེན་པོ་བརྒྱད་ཀྱི་
གནས་མཆོག་གཉན་པོ་གཡུ་རྩེ་ངོ་སྤྲོད་གསུངས་སྟེ་ཤེལ་དེམ་ཞིག་གི་ནང་དུ་རྩམ་ཕྱེ་སྤར་
གང་ཙམ་བླུག་སྟེ་བར་སྣང་ལ་བཀྱག་པ་ན་སྒྱུ་མའི་སྣང་བརྙན་བཞིན་ཡུལ་ལྗོངས་ཉམས་
དགའ་བ་ཞིག་ཤར་ཚེ་གཏེར་གནས་གཉན་པོ་གཡུ་རྩེ་དང་དེའི་བྱེ་བྲག་སྟག་མོའི་ཡང་རྫོང་
སོགས་འདི་ཡིན་ཞེས་ངོ་སྤྲད་དེ་ནམ་ཞིག་དགོས་པའི་དུས་ཤིག་ཡོད་གསུངས།
དགུང་གྲངས་བཅོ་བརྒྱད་བཞེས་སྐབས་སྲས་མོ་འཁོར་བཅས་རྡོའི་རི་ཟབ་ཅེས་པར་
བཞུགས་སྐབས་རྡོ་གྲུབ་རིན་པོ་ཆེ་རིག་འཛིན་འཇའ་ལུས་རྡོ་རྗེ་བྱོན་ཏེ་ཁྱོད་ཀྱིས་རྫོང་གནས་
ནས་ང་རང་གི་གཏེར་སྐལ་ཞིག་ཁྱེར་ཡོད་དམ་གསུངས་ཚེ། སྲས་མོ་མཆོག་གིས་ཚམ་ཚོམ་
མེད་པར་མ་ཁྱེར་ཞུས་པ་ན་མ་ཡུམ་གྱིས་སྔར་གྱི་སྒྲོམ་བུ་དེ་བསྟན་ནས་ལགས་འདི་སྔོན་
ཁྱབ་ཆེན་ཐང་ཞེས་པའི་ས་དེའི་ཕ་བོང་ཞིག་གི་སྟེང་ནས་རྙེད་འདུག་ཡིན་ནམ་ཞུས་ཚེ། འོ་དེ་
280



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
རེད་གསུངས་ནས་ཐུགས་དགྱེས་པ་ཆེན་པོ་མཛད། དེ་ནས་སྲས་མོ་མཆོག་གིས་གཏེར་
སྒྲོམ་དེ་གྲུབ་རྗེ་རིན་པོ་ཆེར་ཕུལ་བ་ལས་ཕྱིས་སུ་རྫོང་གཏེར་རིག་འཛིན་ཆེན་པོ་ཀུན་བཟང་
ཉི་མས་མཁའ་འགྲོ་དགོངས་འདུས་ཀྱི་ཆོས་སྐོར་རྣམས་གཏན་ལ་ཕབ། དེ་ནས་རྫོང་གཏེར་
རིན་པོ་ཆེའི་སྒར་དང་མཉམ་དུ་གཉན་པོ་གཡུ་རྩེའི་སྔོ་མཚོའི་ཁར་བྱོན་ཏེ་ཟབ་མོ་ཚོགས་
ཀྱི་འཁོར་ལོ་རྒྱ་ཆེན་ཕུལ་བའི་སྐབས་ཤིག་ན་གཏེར་ཆེན་རིན་པོ་ཆེས་ཁོང་གི་སྲས་མོ་ལྷ་
ལྕམ་ཆོས་ཀྱི་སྒྲོལ་མ་དང་མཁའ་འགྲོ་རིན་པོ་ཆེ་ཟུང་ལ་ཁྱེད་གཉིས་ཀྱིས་གནས་འདིའི་སྟག་
མོ་ཡང་རྫོང་ན་གུ་རུ་རྗེ་འབངས་དང་བཅས་པའི་བཞུགས་ཁྲི་དང་མཁའ་འགྲོ་དགོངས་
འདུས་ཀྱི་གཏེར་སྒོ་ཡོད་པས་ཅིས་ཀྱང་རྙེད་ངེས་གྱིས་ལ་ཚེ་མདའ་འདི་ཚུགས་ལ་ཤོག་
གསུངས། ས་ཆ་དེ་སྔོན་དངོས་སུ་མི་ཤེས་ཀྱང་རྡོ་གྲུབ་རིན་པོ་ཆེ་རྫུ་འཕྲུལ་གྱིས་ངོ་སྤྲོད་གནང་
བ་བཞིན་མཁའ་འགྲོ་མཆོག་གིས་ངོས་བཟུང་བར་བརྟེན་གནས་དེར་ལྕགས་སྤྲུལ་རིན་པོ་ཆེས་
དགྲ་བླ་དཔང་བསྟོད་སོགས་གཏན་ལ་ཕབ་པར་རྟེན་འབྲེལ་ཕུན་སུམ་ཚོགས་པར་འགྲིགས།
ལྕགས་རི་འོད་འབར་དང་བཀྲ་ཤིས་སྒོ་མང་སོགས་གནས་ཆེན་གནས་ཕྲན་ཀུན་ཏུ་སྒྲུབ་པ་
ཁོ་ནར་བརྩོན་ཏེ་རྟོགས་པ་ནམ་མཁའ་དང་མཉམ་པར་གྱུར། །
དགུང་གྲངས་ཉི་ཤུའི་དུས་རིག་འཛིན་ནུས་ལྡན་རྡོ་རྗེ་ལ་མཁའ་འགྲོས་བརྡ་ལུང་བྱུང་
བ་བཞིན་གསང་བདག་བཛྲ་པཱ་ཎིའི་སྒྱུ་འཕྲུལ་གྱི་རོལ་བ་སྤྲུལ་སྐུ་རྡོ་རྗེ་དགྲ་འདུལ་དང་
།
རྒྱལ་སྲས་བསོད་ནམས་ལྡེའུ་བཙན། སྲས་མོ་རང་གི་མིང་པོ་དབང་ཆེན་ཉི་མ། འབྲུག་སྤྲུལ་
འགྱུར་མེད་རྡོ་རྗེ་སོགས་ཀྱིས་ཐུགས་འདུན་བཀའ་གྲོས་ལྟར་སློབ་དཔོན་བེ་རོ་ཙ་ནའི་ཡང་
སྲིད་སྤྲུལ་སྐུ་མི་ལོའམ་པདྨ་འོད་གསལ་སྙིང་པོ་ལ་གཏན་གྱི་གཟུང་མ་རུ་ཕུལ་ཏེ་དགའ་སྟོན་
ཚོགས་ཀྱི་མཆོད་པ་སོགས་རྟེན་འབྲེལ་ཕུན་སུམ་ཚོགས་པའི་མཛད་སྒོ་ཅི་རིགས་སྤེལ། །
དགུང་གྲངས་ཉེར་གཅིག་པར་རྒྱལ་ཡུམ་སྒྲོལ་མའི་སྒྲུབ་པ་དང་སྦྲགས་ཏེ་ཕྱག་འབུམ་
281



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
སོགས་བསགས་སྦྱངས་མཛད། གཏེར་ཆེན་རིན་པོ་ཆེ་རིག་འཛིན་ནུས་ལྡན་རྡོ་རྗེས་ཟབ་གཏེར་
ཡོངས་ཀྱི་དབང་ལུང་མན་ངག་རྒྱབ་ཆོས་བཅས་རྫོགས་པར་བསྩལ་ཏེ་མཚོ་རྒྱལ་སྒྲུབ་སྐོར་
གྱི་ཆོས་བདག་ཏུ་མངའ་གསོལ།
དགུང་གྲངས་ཉེར་གཉིས་ནས་བཟུང་ཞེ་གཅིག་བར་དུས་ཀྱི་ཡོ་ལང་དྲག་པོས་སྐྱིད་
སྡུག་སྣ་ཚོགས་འདྲེས་མར་སྣང་ཡང་རྐྱེན་ངན་གྲོགས་སུ་ཁུག །ལྟས་ངན་གཡང་དུ་བསྒྱུར་
ཏེ་ནང་བྱང་ཆུབ་སེམས་དཔའི་བསླབ་བྱའི་གནས་མཐའ་དག་ལ་འཇུག་ལྡོག་ཇི་བཞིན་མཛད་
པས་རྒྱུད་བྱང་ཆུབ་སེམས་ཀྱིས་ཡོངས་སུ་གཏམས་ཤིང་དངོས་དང་བརྒྱུད་ནས་གཞན་ཕན་
འབའ་ཞིག་ལྷུར་བླངས། །
དགུང་གྲངས་ཉེར་གསུམ་པར་སྤྱི་མཐུན་ལས་ཀྱི་དབང་གིས་ཡུལ་ཁམས་ཡོངས་ལ་
མུ་གེས་ཧ་ཅང་གདུང་བ་ན་མཁའ་འགྲོ་མཆོག་ནི་མི་འཛད་ནམ་མཁའ་མཛོད་ལ་མངའ་
དབང་བསྒྱུར་བའི་གྲུབ་ཐོབ་མོ་ཡིན་པས་འབྲས་སྲང་གང་རེ་འཚོད་ཚེ་མི་གྲངས་བཅོ་བརྒྱད་
ཙམ་གྱིས་གསོལ་མི་ཐུབ་པའི་མང་པོ་འཕེལ་ཏེ་ཐམས་ཅད་ངོ་མཚར་བའི་གནས་སུ་གྱུར།
འདི་སྐབས་ཤིག་ཏུ་རྟ་རྫི་ནོར་བུ་ཞེས་པ་དེ་ཚེ་ལས་འདས་ཚེ་སྤྱིར་འདི་ཡི་དུས་རི་ཐང་ཀུན་
ཏུ་མི་རོ་དང་རྟ་རོ་གཅལ་དུ་བཀྲམ་ཡོད་ཀྱང་མཁའ་འགྲོ་ཉིད་ནི་འབྱོན་པར་གོང་གིས་མི་
གནང་། བྱ་རྒོད་ནི་ཡེ་མེད་པས་ན། བཟང་སྐྱོང་དང་རྟེན་བཟང་ཞེས་པའི་རོ་བཤའ་གཉིས་
མཁའ་འགྲོ་མཆོག་གིས་མངགས་ནས་རོ་དེ་རྡོ་ཕ་བོང་ཞིག་ཡོད་པའི་སྟེང་དུ་ཞོགས་གསུངས་
པ་བཞིན་བྱས་པས་ཕྱིར་ནང་མཁའ་འགྲོ་སྡེ་ལྔའི་རྣམ་སྤྲུལ་གྱི་རྒོད་ཐང་དཀར་ལྔ་བྱོན་ནས་
ལྷག་མེད་དུ་རོལ། རིག་གནས་གསར་བརྗེ་སྐབས་གོང་གི་བཀའ་ཁྲིམས་ལྟར་ཁྱི་དང་ཨ་
བྲ་སོགས་མ་གསོད་ཐབས་མེད་ཀྱི་བཀའ་ནན་ཕབས་ཏེ་གསོད་དུ་མངག་པ་ན་མཁའ་འགྲོ་མཆོག་
ནི་ཐུགས་རྒྱུད་བྱམས་པས་ཕྱུག་སྟོབས་ཀྱིས་རིས་མེད་སེམས་ཅན་ཡོངས་ལ་སྙིང་རྗེ་ཤུགས་
དྲག་པོ་སྐྱེས་ཏེ་འདི་རྣམས་གསོད་པ་ལས་རང་ཉིད་ཤི་ན་དགའ་དགོངས་ནས་ཐུགས་ཤིན་
282



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
ཏུ་སྐྱོ་བས་གཟིམས་ལམ་དུ་སྔགས་ཀྱི་སྲུང་མ་རྡོ་རྗེ་རལ་གཅིག་མས་ཞལ་གཟིགས་ཏེ་ཁྱེད་
ཀྱི་ཐུགས་སྡུག་མཛད་མི་དགོས་དང་སང་ཉིན་གོང་ལ་སྟོན་རྒྱུའི་ཁྱི་རོ་ཞིག་སྤྲད་འོང་། ཁྱོད་ད་
དུང་འཆི་མ་རན་བསྟན་འགྲོའི་དོན་ཆེན་སྒྲུབ་དགོས་པས་འཆི་མི་ཆོག་གསུངས་ཏེ་རྐང་ལྡེབ་
ཅིག་མཛད་པ་ན་འཁོར་ཡུག་གི་ས་གཞི་ཐམས་ཅད་ཡུག་ཡུག་ཏུ་གཡོས་པས་དེར་ཡོད་ཀྱི་
མི་རྣམས་གཉིད་ལས་བསླངས། དེ་ལྟར་ལུང་བསྟན་པ་བཞིན་ཕྱིར་ནང་ཁྱི་རོ་ཞིག་རྙེད་ནས་
ཁྲིམས་ཀྱི་འཇིགས་པ་ལས་གྲོལ། ཡང་ཐེངས་ཅིག་རྡོ་ཕ་བོང་སྦྲ་ཙམ་ཞིག་ཟབ་ཏུ་འདྲིལ་
ནས་ལམ་ཁ་ན་སེམས་ཅན་ཡོད་པ་རྣམས་ཆག་ཉིལ་དུ་བཏང་ནས་ཡོང་སྐབས་འདབས་ན་
ཡོད་པའི་མི་རྣམས་འབྲོས་རྩིས་བྱེད་ཚེ་མཁའ་འགྲོ་མཆོག་གིས་བསྡིག་མཛུབ་ཅིག་ཚད་
པ་ཙམ་གྱིས་ཕ་བོང་དེ་འདྲིལ་མ་ཐུབ་པར་གྱུར་པས་ཐམས་ཅད་ངོ་མཚར། གཞན་ཡང་
ཤིང་ཁལ་བཅོ་བརྒྱད་རེ་ཉིན་གཅིག་གིས་སྔ་ཙམ་ནས་བཏུས་ཏེ་ཁལ་ཡེ་ནས་འགེལ་མ་མྱོང་
བའི་གཡག་རྒོད་རྣམས་ལ་བཀལ་ནས་བླངས། ངལ་རྩོལ་བསྒྱུར་བཀོད་ཀྱི་དུས་སུ་ཕྱུགས་
ཀྱི་ལྷས་ར་བརྩིགས་སྐབས་མི་བཅོ་བརྒྱད་རེས་མི་ཐེག་པའི་ཕ་བོང་རྣམས་ཀྱིས་ར་བ་བརྩིགས་
པ་དང་དེར་ཕྱག་རྗེས་བཞག་པ་སོགས་ཀུན་ལ་མཐུན་སྣང་དུ་གྲུབ། གཏེར་ཆོས་དང་ཉམས་
མགུར་སོགས་འབད་མེད་དུ་རྡོལ་ཏེ་ད་ལྟ་གསུང་འབུམ་པོད་གྲངས་ལྔ་ལྷག་བཞུགས་པ་
ཐམས་ཅད་སྔགས་རྫོགས་ཀྱི་ལྟ་བའི་གནད་དང་ལྡན་ཞིང་མཁས་པས་བརྟགས་ན་གཏིང་
ཟབ་པ། བླུན་པོས་ཉན་ཡང་གོ་སླ་བ། དམ་སེལ་གྱི་གཡའ་ཡིས་མ་གོས་པ། བྱིན་རླབས་
ཀྱི་ཚན་ཁ་མྱུར་བ་སོགས་མ་དང་མཁའ་འགྲོའི་ཁ་རླངས་མ་ཡལ་བའི་གསུངས་ངོ་མཚར་
ཅན་མང་པོ་བཞུགས། ཡང་མགར་བ་རྒྱལ་སྲས་ཞིང་གཞན་དུ་བཞུད་སྐབས་ཁོང་གི་གསོལ་
ཆང་གི་འཕྲོ་མ་མཁའ་འགྲོ་མཆོག་ལ་བསྐུར་བས་ཐེངས་ཅིག་ཆང་གིས་བཟི་ཚུལ་བསྟན་
ཏེ་སྔོན་རང་ལ་བསྔོ་སྨོན་གྱིས་འབྲེལ་བ་ཡོད་པའི་ཊཱ་ལོའི་སྲུང་དར་ཟེར་བ་དེ་དམྱལ་བ་རུ་
283



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ལྷུང་བ་དང་། དེ་ལྷུང་རྐྱེན་གྱི་རྒྱུ་མཚན་རྣམས་སྒྲིབ་མེད་ཡེ་ཤེས་སྤྱན་གྱིས་གཟིགས་ཚུལ་
སོཊ་གསུངས་ཏེ་སླད་ནས་རིམ་གྲོ་བསྒྲུབས་ཤིང་དམྱལ་བ་ལས་གྲོལ་ཐབས་མཛད།
དགུང་གྲངས་ཉེར་ལྔའི་དུས་སུ་སྤྲུལ་པའི་གཏེར་ཆེན་མདོ་སྔགས་བསྟན་པའི་ཉི་མ་མཇལ་
དུ་བྱོན་ཚེ་ཁོང་གིས་པད་ཡག་དགོན་འདབས་སུ་ཞིང་རྨོ་བཞིན་ཡོད་པ་དང་འཕྲད་ནས་གཏེར་ཆེན་
མཆོག་གིས་གུ་རུ་ཟ་ཧོར་མ་ཞིག་ས་གཏེར་དུ་བཞེས་ནས་ཌ་ཀི་རིན་པོ་ཆེར་ཕུལ་ཏེ།
སྔོན་ཚེ་བོད་ཡུལ་ཡེ་ཤེས་མཚོ་རྒྱལ
སྐུ་གཅིག་གཟུང་མའི་སྤྲུལ་བསྒྱུར་ངོམ་པ
མ་གཅིག་ཞ་མ་ཤེལ་དཀར་སྒྲོན་ཞེསཿ
ལབ་ཀྱི་སྒྲོན་མའི་རྣམ་ཐར་ཨེ་དྲན
ཞེས་པ་ནས།
ཉོན་མོངས་ཞིང་ས་བཏུལ་བའི་རྟེན་འབྲེལ་ལས
ཤེས་རབ་གཏེར་དང་འཕྲད་པ་ངོ་མཚར་ཆེ
ཞེས་སོགས་གསུངས་གཞན་ཡང་།
གྲུབ་བརྙེས་རྒྱལ་བ་མ་ལུས་འདུས་པའི་སྐུ
གངས་ཅན་པཎ་གྲུབ་གཙུག་རྒྱན་མངའ་རིའི་རྗེ༔
བརྟུལ་ཞུགས་རྣལ་འབྱོར་སྤྱོད་པའི་ཧེ་རུ་ཀ
པདྨ་དབང་གི་རྒྱལ་པོར་གསོལ་བ་འདེབས༔
ཚེ་རབས་ཀུན་ཏུ་འབྲལ་མེད་རྗེས་བཟུང་ཤོག༔
ཚེ་རབས་ལས་ཀྱི་བླ་མ་དེ་ཀའོ༔
284



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
ཞེས་ནམ་ཞིག་གི་དུས་ན་མངའ་རིའི་པཎ་ཆེན་གྱི་རྣམ་སྤྲུལ་ཞིག་དང་འཕྲད་པར་ལུང་
བསྟན་པ་བཞིན་ཆོས་རྗེ་གཏེར་ཆེན་རིན་པོ་ཆེ་དཔལ་ཨོ་རྒྱན་ནམ་མཁའ་གླིང་བ་དང་གདན་
ཐོག་གཅིག་ཏུ་འཛོམས་པའོ། །ཡང་ཐང་གཅིག་སྤྲུལ་སྐུ་རིན་པོ་ཆེ་རིག་འཛིན་གསང་སྔགས་
གླིང་བ་གསེར་ཐར་ན་རྒྱལ་པོའི་ཁྲིམས་མུན་དུ་བཞུགས་སྐབས་མདུན་གྱི་ནམ་མཁར་རྫུ་
འཕྲུལ་གྱིས་མཁའ་འགྲོ་རིན་པོ་ཆེ་བྱོན་ནས་ང་དབང་པོ་(དབང་ཆེན་ཉི་མ)དང་ཁྱེད་རྣམ་
གཉིས་ལ་ལྟ་སྐོར་ཞིག་བྱེད་དུ་འོང་བ་ཡིན་གསུངས་ཏེ་རིན་པོ་ཆེ་ཨིནྡྲ་ནཱི་ལ་ཞིག་ཕུལ་ནས་
ད་ཁྱེད་མི་རིང་བར་བཙོན་ལས་གྲོལ་ཏེ་རང་རེ་འཕྲད་པར་འགྱུར་ཞེས་སོགས་ལུང་བསྟན་
པའི་སྣང་བ་ཞིག་ཤར་བ་བཞིན་མཆོག་སྤྲུལ་རིན་པོ་ཆེ་ཉི་མ་སྤྲིན་ལས་གྲོལ་བ་ལྟར་བཙོན་
ལས་ཐར། ཡང་མཁའ་འགྲོ་མཆོག་ཕྱུགས་རྫི་ཡིན་པའི་སྐབས་ཤིག་ན་ཉེ་གནས་པད་རྒྱལ་
ཞེས་པའི་སྟེང་ལ་ཐུགས་ཤིན་ཏུ་ཁྲོས་ཚུལ་གྱིས་མདུན་དུ་རྡོ་ས་ཟུག་ཅིག་ཡོད་པར་ཀར་ཡོལ་
ཇ་དང་བཅས་པས་བརྒྱབ་ཚེ་གྲུབ་པའི་རྟགས་ཀྱིས་བཞེས་ཕོར་མ་ཆག་པ་དང་ཇ་ཡང་ཐིགས་
པ་ཙམ་ཕྱིར་མ་བོ་བར་ཀར་ཡོལ་ཇ་དང་བཅས་ཡུན་རིང་པོའི་བར་རྡོ་ཐོག་ཏུ་གྱི་ལི་ལི་འཁོར་
བ་ཀུན་ལ་མཐུན་སྣང་དུ་གྲུབ། ཡང་ཐང་གཅིག་གོང་གི་བཀའ་ཁྲིམས་ལྟར་བྲག་ཆོས་འགབ་མ་
ནས་ཆུ་གར་ཚྭ་ཆུའི་བར་ཚོགས་འདུ་ལ་བྱོན་སྐབས་རྟ་བ་མང་པོ་དང་གཤིབ་ནས་རྐང་མགྱོགས་
ཀྱིས་བྱོན་པར་མོ་ལ་དད་གུས་ཆེ་བའི་རྒྱུས་ཡོད་ཚོས་མོ་རང་གི་རྩ་ཁམས་ཞིག་གིས་ཡིན་ཟེར།
གཞན་རང་བཞིན་པ་ཚོས་འདི་འདྲའི་མགྱོགས་པོ་ཞེས་གླེང་།
ས་རྟ་ལོ་ཡེ་ཤེས་དབྱིངས་ཀྱི་མཁའ་འགྲོའི་བརྡ་ལུང་བཞིན་ཨབ་རྐང་མཁན་པོ་བློ་བཟང་
རྡོ་རྗེའི་སྐུ་གེགས་སེལ་ཕྱིར་དུ་ཚེ་སྒྲུབ་རྡོ་རྗེའི་རྒྱ་མདུད་ཅན་གཏན་ལ་ཕབས་ཏེ། མཁན་
ཆེན་ཉིད་དང་དགེ་ཚེ་མཁན་པོ་དབང་ཆེན། མགར་སྤྲུལ་རིན་པོ་ཆེ་སོགས་ལ་དབང་བསྐུར་
བསྩལ་ཏེ་སྐུ་ཚེ་བསྲིངས། གཞན་ཡང་མཆོག་སྤྲུལ་རིན་པོ་ཆེ་རིག་འཛིན་གསང་སྔགས་གླིང་
285



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལསཔོད་བཅུ་བཞི་པ་རྣམ་ཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
བ་དང་མཁན་ཆེན་འཇིགས་མེད་ཕུན་ཚོགས་འབྱུང་གནས། རྡོ་གྲུབ་རིན་པོ་ཆེ་ཐུབ་བསྟན་འཕྲིན་
ལས་དཔལ་བཟང་། བླ་མ་རིག་འཛིན་ཉི་མ། མཁན་པོ་མུན་སེལ། མཁན་པོ་ཆོས་མཐུན།
དཔལ་ཡུལ་ཀརྨ་ཆགས་མེད། མཚོ་ཕུ་རྡོར་ལོ། ཤུཊ་འབྱུང་བླ་མ་ཚེ་རྫི་སོགས་བསྟན་འགྲོའི་
དཔུང་གཉེན་དུ་མའི་སྐུ་ཚེ་བསྲིངས། ལོ་ཁྱིམ་དེར་ཆོས་རྗེ་རིན་པོ་ཆེས་ཐོག་སྲུང་འཇིགས་མེད་
གོ་ཆ་ཤོག་སེར་ལས་བཤུས་ཏེ་མཁའ་འགྲོ་མཆོག་བསྲུང་བར་ཕུལ་བས་ཐང་གཅིག་མཁའ་
འགྲོ་ཉིད་གཟིམ་མལ་ན་བཞུགས་སྐབས་གློ་བུར་དུ་སེར་བ་དྲག་པོ་ཞིག་བབ་སྟེ་ཐོག་གཅིག་
འཕང་བ་ན་མལ་སྟན་སོགས་ཁྱིམ་ཐམས་ཅད་ཐལ་ཕུང་བཞིན་གཏོར་ཡང་ཁོང་གི་ན་བཟའ་
རྣམས་སུ་ཐོག་ཆུ་སྔོ་མེར་རེ་འདུག་པ་ཙམ་ལས་རྡོ་རྗེའི་སྐུ་ལ་ཅི་ཡང་མ་གནོད་པར་བཞུགས་
འདུག་པས་ཐམས་ཅད་ངོ་མཚར།
གངས་ལྗོངས་བསོད་ནམས་ཀྱི་མཁའ་ལ་ཡང་དར་བསྟན་པའི་ཉི་གཞོན་ཤར་བ་དང་
དུས་མཚུངས་སུ་སོག་བཟའ་འབྲོས་པོ་ཞེས་པར་ནད་དྲག་པོ་ཞིག་གིས་ཐེབས་ཏེ་འཆི་ངེས་
ལ་ཐུག་ནས་མཁའ་འགྲོ་མཆོག་གི་མདུན་དུ་ཕོ་རྟ་ཁྱེར་ཡོང་ཚེ་མོ་རང་ད་དུང་ཤི་མ་རན་གསུངས་
ཏེ་རྟ་ཕྱིར་བསྐུར་བས་ཁོ་མོ་རྗེས་མ་ལོ་ཆ་ཤས་ལ་མ་ཤི་ཟེར། ཐང་གཅིག་པདྨ་རྫོང་དུ་
བཞུགས་སྐབས་འཁའ་འགྲོ་མཆོག་གི་རྨི་ལམ་འོད་གསལ་གྱི་སྣང་ངོར་རྒྱ་མི་སྨྲ་ར་ཅན་
ཞིག་གིས་ང་རང་འདི་ནས་ཤི་སྟེ་སྲེ་མོང་ཞིག་གི་ལུས་བླངས་ཡོད་དང་སང་ཉིན་གསོད་རྒྱུ་
ཡིན་པས་ཁྱེད་རང་ཚོ་མ་འཆུགས་ཟེར་བ་རྨིས། ཕྱིར་ནང་དེ་བཤད་བཞིན་པའི་སྐབས་
གློ་བུར་དུ་རྒྱ་མི་ལས་ཀ་བ་ཁ་ཅིག་གིས་དེ་ལྟར་གསོད་པའི་ཚེ་མཁའ་འགྲོ་མཆོག་སྲོག་བསྐྱབ་
ལ་བྱོན་ཀྱང་མ་སྐྱོབ་པར་བསད་པས་ཆོས་རྗེ་ཡབ་ཡུམ་གྱིས་འཕོ་བ་སོགས་བསྔོ་སྨོན་མཛད།
གཞན་ཡང་སྙིགས་དུས་བསྟན་པའི་སྣང་བྱེད་མཁན་ཆེན་འཇིགས་མེད་ཕུན་ཚོགས་འབྱུང་
གནས་དཔལ་བཟང་པོའི་མདུན་དུ་རྟེན་འབྲེལ་ཕུན་སུམ་ཚོགས་པའི་མཎྜལ་ཞིག་ཕུལ་ཏེ་
རྩ་གསུམ་གྱི་དབང་ལུང་གསན་སྐབས་ཁོང་གིས་ཐུགས་དགྱེས་པ་ཆེན་པོ་མཛད་ནས་ངའི་
286



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས། ཨ
འགྲོ་དོན་འཕྲིན་ལས་ཀྱི་ཐོག་མ་དབང་གི་སྒོ་བརྒྱ་ཁྱེད་ཀྱིས་ཕྱེས་པ་ཡིན་ཁྱེད་སྔོན་ཁྲ་མོ་གླིང་
གི་དུས་ནེའུ་ཆུང་གཡུ་ཡི་སྒྲོན་མ་ཡིན་པས་དྲན་ནམ་སོགས་དང་། ཇི་སྐད་དུ།
ཨེ་མ་ཧོ༔ སྐུ་གསུམ་རྒྱལ་བའི་ཡུམ་གཅིག་མཁའ་སྤྱོད་མ
ཞིང་འདིའི་འགྲོ་ངོར་མི་མོའི་ཚུལ་བཟུང་བ།
དཔག་ཡས་ཕན་བདེའི་སྒོ་འཕར་འབྱེད་པའི་གཉེན
ཏཱ་རེ་དེ་བཱིའི་ཞབས་ལ་གསོལ་བ་འདེབས༔
རགས་ལུས་མི་ཤིགས་དྭངས་མའི་དཔྱིད་དུ་སྨིན
ལུས་རླུང་གཡོ་བ་དྷུ་ཏིའི་ལྷུམས་སུ་ཞུགས
ཀུན་རྟོག་གཡོ་བ་ཆོས་སྐུའི་ངོ་བོར་སྨིན
ཁྱེད་དང་སྐལ་བ་མཉམ་པར་བྱིན་གྱིས་རློབས༔
གང་སྐུ་འཕོ་མེད་རྡོ་རྗེའི་ཆོས་བདུན་ལྡན༔
ཚེ་མཐའ་ཡས་པས་མཁྱེན་བཞིན་འཚོ་གཞེས་གསོལ
བཟང་པོའི་འཕྲིན་ལས་རྟ་བདུན་ཟེར་འཕྲེང་གིས
འགྲོ་ཁམས་ལྷ་ལམ་ཁྱོན་ཀུན་འགེངས་གྱུར་ཅིག
ཅེས་སོགས་ཐོལ་བྱུང་དུ་གསུངས་ཏེ་རྒྱལ་ཡུམ་མཁའ་སྤྱོད་མའི་ཟློས་གར་དུ་བསྔགས།
དེ་ནས་བཟུང་སྐུ་ཚེ་ཧྲིལ་པོར་གཞན་དོན་འཕྲིན་ལས་ཀྱི་མཛད་པ་དབྱར་མཚོ་ལྟར་རྒྱས་ཏེ་
བསྟན་འགྲོའི་དོན་རླབས་པོ་ཆེ་མཛད་པ་ཆེས་མང་ཡང་གོང་དུ་སྐྱབས་རྗེ་ནམ་སྤྲུལ་རིན་པོ་
ཆེའི་རྣམ་ཐར་ལས་གསལ་བས་འདིར་མ་སྨོས་སོ།། །
ཤིང་གླང་ཧོར་ཟླ་དང་པོའི་ཚེས་གཅིག་གི་ཐོ་རེངས་ཁར་མཁའ་འགྲོ་མཆོག་གི་ཉམས་སྣང་
ལ། ས་ཕྱོགས་ཡངས་ཤིང་རྒྱ་ཆེ་བ་དང་མེ་ཏོག་སྣ་ཚོགས་ཀྱིས་བརྒྱན་པའི་སྤང་ལྗོངས་ཉམས་
287



དཔལ་ཨ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
དགའ་བ་ཞིག་ཏུ་རྒྱུ་ངོས་མི་ཟིན་པའི་རིན་པོ་ཆེའི་ལྕགས་རི་ཆེན་པོ་ཞིག་གི་སྒོ་དྲུང་དུ། ནམ་
སྤྲུལ་རིན་པོ་ཆེ་ཁོང་གིས་འོད་ལྔའི་མདངས་དང་ལྡན་པའི་ན་བཟའ་སྣ་ཚོགས་གསོལ་ཞིང་
ཕྱག་གཉིས་ཀྱིས་རྡོར་དྲིལ་བསྣམས། དེའི་རྗེས་སུ་མཁའ་འགྲོ་རང་གིས་ཡང་གོས་ལྗང་
ཁུའི་ལྭ་བ་དང་དབུ་རྒྱན། པང་ཁེབས་སོགས་གར་ཆས་གྱོན་ཞིང་ཁོང་གཉིས་ཀྱིས་མགྲིན་
གཅིག་ཏུ་འདི་སྐད་ཟེར་སྣང་ཤར་གསུངས། །
ཨ་ཧོ༔ མགོན་རྒྱལ་བསྟན་ཉམས་མེད་དར་བའི་བརྡ།།
གསུང་ཟབ་གཏེར་སྒོ་འཕར་འབྱེད་པའི་བརྡ།།
སྔགས་གསང་ཆེན་ཉམས་ལེན་སྐྱོང་བའི་བརྡ།།
ལུས་འཁྱུད་རྒྱ་སྐུ་ཚེ་བརྟན་པའི་བརྡ།། །
གསུང་ཚངས་དབྱངས་འགགས་པ་མེད་པའི་བརྡ།།
ཐུགས་ཏིང་འཛིན་གཡོ་བ་མེད་པའི་བརྡ།།
ལས་སྨོན་ལམ་གཏད་རྒྱ་སད་པའི་བརྡ།།
དུས་སྙིགས་མའི་རུ་འཛིངས་བཟློག་པའི་བརྡ།།
མ་འགྲོ་ཀུན་བདེ་ལ་འགོད་པའི་བརྡ།།
རྐྱེན་ནད་ཡམས་འཁྲུགས་རྩོད་ཞི་བའི་བརྡ།།
ཆོས་དགའ་བཞིའི་འཕྲུལ་འཁོར་བསྐོར་བའི་བརྡ།།
ལམ་བདེ་སྟོང་ཨ་ནུ་བསྒོམ་པའི་བརྡ།།
ལས་འབྲེལ་ཚད་མཁའ་སྤྱོད་ཁྲིད་པའི་བརྡ།།
ཐབས་ཤེས་རབ་ཟུང་དུ་འཇུག་པའི་བརྡ།།
ཉམས་བདེ་སྟོང་རྟོག་པ་སྤོར་བའི་བརྡ།།
ཆོས་ཨ་ཏིའི་བསྟན་པ་སྤེལ་བའི་བརྡ།།
288



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
དབྱིངས་ཀ་ལྷུན་ཟུང་དུ་འཇུག་པའི་བརྡ།།
གཞི་འོད་གསལ་རང་བབ་སྐྱོང་བའི་བརྡ།།
རྐྱེན་གཟུང་འཛིན་ན་བུན་གཏོར་བའི་བརྡ།།
རྩལ་གང་ཤར་ཡེ་ཤེས་འཁོར་ལོའི་བརྡ།།
ཨ་ལ་ལ་ཧོ། ཨེ་ཡ་ཡ།
ཞེས་ཟེར་ནས་འཆམ་སྟབས་སྣ་ཚོགས་བྱེད་ཚེ། །ལྕཊ་རིའི་སྒོ་ནང་ནས་མཁའ་འགྲོ་
མ་དཀར་མོ་རུས་པའི་རྒྱན་ཅན་ཞིག་གིས་གར་སྟབས་བྱེད་བཞིན་ཕྱག་གཡས་པར་མདའ་
དར་དང་གཡོན་པས་མེ་ལོང་ཞིག་བསྣམས་ནས་འདི་སྐད་གསུངས།
ཨེ་བི་ཡ། ང་འོང་བ་ལྷོ་ནུབ་དཔལ་རི་ནས།།
མགོན་ཨོ་རྒྱན་པདྨས་མངག་པ་ཡིན།།
མ་ཏིང་ཆུང་ཟི་ལེ་སྨན་སྒྲོན་ཟེར།།
ཚུར་གསོན་དང་སྐྱེས་མཆོག་ཡབ་ཡུམ་ཟུང་།།
དུས་ད་ལོ་ས་ག་ཟླ་བའི་དུས།།
རྗེ་རིགས་གསུམ་འཕྲིན་ལས་གཅིག་བསྡུས་པ།།
མགོན་དཔའ་བོ་ཆོས་དབྱིངས་རྡོ་རྗེ་ཡིས།།
གསུང་ཟབ་གཏེར་སྙིགས་མའི་རྒུད་སེལ་སྨན།།
མདོ་ཁམས་ཀྱི་ཕྱོགས་སུ་སྤེལ་རན་ཡིན།།
གནད་ཁ་བྱང་བརྡ་ལུང་མ་འཛོལ་ན།།
དུས་བགྲང་བྱ་བརྒྱ་དང་སོ་བརྒྱད་བར།།
སྔ་འགྱུར་གྱི་བསྟན་པ་མི་ཉམས་གནས།།
289



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཡུལ་དྷ་མིང་དཔལ་གྱི་རི་བོ་ན།།
མགོན་གང་གི་ཡང་སྤྲུལ་ཨཱ་ཡུའི་མཚན།།
རྗེ་དེ་ཡིས་ཐུགས་བསྐྱེད་ཟབ་མོའི་མཐུས།།
གནས་འཕགས་བལ་ཟབ་གཏེར་ཉིན་མོར་བརྡལ།།
བྱང་ཕྱོགས་ཀྱི་རེབ་ཀོང་ཡུལ་ལྗོངས་སུ།།
མགོན་པྲཛྙཱ་བཛྲ་མཚན་ཟུང་གིས།།
ཆོས་ཟབ་བཅུད་སྤེལ་བའི་མཐུན་རྐྱེན་བྱེད།།
གནས་གསེར་ལྗོངས་དབང་གི་དགའ་ཚལ་དུ།།
མགོན་སྣ་ནམ་དཔའ་བོའི་དངོས་སྤྲུལ་བས།།
རྗེ་ཨ་བྷུ་ཀརྨའི་ཟབ་བཅུད་སྤེལ།། །
གངས་ལྗོངས་འདིར་བསྟན་པ་ཉིན་མོར་བྱེད།།
གང་འབྲེལ་ཚད་དཔལ་གྱི་རི་བོར་འདྲེན།།
གནས་ལྷང་བྲག་བཀྲ་ཤིས་དགའ་འཁྱིལ་ཐང་།།
དཔལ་ནུས་ལྡན་རྡོ་རྗེའི་ཕྲིན་ལས་པ།།
མཚན་པདྨ་བཛྲ་ལུག་ལོ་བ།།
རྗེ་དེ་ཡིས་བསྟན་ལ་བྱ་བ་བྱེད།།
ཡང་དབང་སྟོད་དགའ་འཁྱིལ་ཆོས་ཀྱི་གླིང་།།
རྗེ་ཀློང་ཆེན་རྣམ་སྤྲུལ་ཉི་མའི་མིང་།།
དོན་འབྲེལ་ཚད་རིག་འཛིན་ཞིང་དུ་འདྲེན།།
གནས་ཤུགས་འབྱུང་གསང་སྔགས་ཆོས་གླིང་དུ།།
མ་ཏཱ་རེ་དབྱངས་ཅན་རྣམ་སྤྲུལ་བ།།
290



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
གཉིས་སྐྱེས་ཀྱི་ལོ་འཛིན་དབང་གི་མིང་།།
ལས་འབྲེལ་ཚད་མཁའ་སྤྱོད་ཞིང་དུ་འདྲེན།།
མཚན་ལྡན་གྱི་ཌཱ་ཀི་འདི་ཉིད་ཀྱིས།།
མགོན་དཔའ་བོ་བཅུ་གཉིས་སྐུ་ཚེ་བསྲིངས།།
ཡང་ཡར་ལུང་དབང་གྲོང་དགུ་ཡི་དབུས།།
དཔལ་མཚོ་སྐྱེས་རྡོ་རྗེའི་ཐུགས་སྤྲུལ་བ།།
ལས་མཛད་སྤྱོད་ངེས་མེད་སྨྱོན་པའི་ཚུལ།།
ས་ཕག་ལོ་མངྒའི་མཚན་ཅན་གྱིས།།
དུས་བདུད་སྲིན་དམ་སྲིའི་རུ་འཛིངས་བཟློག།
ཐབས་ཤེས་རབ་ཟུང་ལྡན་འགྲོ་དོན་སྐྱོང༌།།
ངས་མེ་ལོང་འདི་ཡི་ངོར་གཟིགས་སམ།།
བརྡ་འདི་ཚོ་གོ་འམ་ཨེ་མ་ཧོ།
ཞེས་ཟེར་ནས་མེ་ལོང་དེ་ཁོང་གཉིས་ལ་བསྟན་ཚེ། མེ་ལོང་གི་ངོར་རི་དཀར་པོ་ཞིག་
གི་རྩ་བ་གཡུ་ཡི་མཚོ་ཞིག་གི་དབུས་སུ་ལྗོན་ཤིང་ལོ་འབྲས་ཕུན་སུམ་ཚོགས་པ་ཞིག་གི་རྩེར་
རལ་གྲི་སྔོན་པོ་འོད་འབར་བ་ཞིག་ལས་འོད་ཟེར་འཕྲོས་པས་ཕྱོགས་ཀུན་འགེངས་བ་ཞིག་
ཤར་འདུག་ཚེ་མཁའ་འགྲོ་དེ་ཡི་ཞལ་ནས།།
ང་ནི་ཡེ་ཤེས་དབྱིངས་ཀྱི་རྩལ།།
སྐྱེ་མེད་ཆོས་སྐུའི་ཞིང་དུ་འགྲོ།།
གྲོགས་གཉིས་སྐུ་ཁམས་བདེ་བར་བཞུགས།།
291



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་རྒྱུ་མཐ་ལའི་དགའ་སྟོན་གྱི་གླེགས་བམ།
ཞེས་ཟེར་ཚེ་གཉིད་ལས་སད་དོ། །ལུང་བྱང་འདི་ལ་བརྟེན་ནས་མགོ་ལོག་རྩིས་མདའ་
རུ་དགོན་སྡེ་ལྔ་བཅུ་ལྷག་གི་འདུས་སྡེ་རྒྱ་མཚོ་ལྟ་བུར་ཨ་ཕང་གཏེར་ཆེན་ཨོ་རྒྱན་འཕྲིན་ལས་
གླིང་བའི་ཟབ་གཏེར་ཡོངས་ཀྱི་དབང་ལུང་རྒྱས་པར་བསྩལ། །
ས་འབྲུག་ལོའི་ཟླ་བ་བཅུ་གཅིག་པའི་ཚེས་ཉེར་ལྔ་ལ་མཁའ་འགྲོའི་ཚོགས་མཆོད་རྒྱ་ཆེན་
ཕུལ་སྐབས་རྨི་ལམ་འོད་གསལ་གྱི་སྣང་ཆ་ལ། དཔལ་སྙན་ལུང་ཐེག་ཆེན་ཆོས་འཁོར་གླིང་
གི་རྒྱབ་རིའི་ངོར་སྔོན་རྫ་དཔལ་སྤྲུལ་རིན་པོ་ཆེ་ཨོ་རྒྱན་འཇིགས་མེད་ཆོས་ཀྱི་དབང་པོའི་
བཞུགས་གནས་སྤང་ལྗོངས་ཟླ་གམ་གྱི་དབྱིབས་ཅན་ཡོད་པ་དེ་ན་སྒོ་ཆེན་པོ་ཞིག་ཕྱེས་ཡོད་
པས་དེར་བྱོན་ཞིང་སྒོ་དྲུང་ནས་གཟིགས་ཚེ། ཡུལ་གླིང་རྒྱ་ཆེ་བ་ས་གཞི་ཐམས་ཅད་རིན་པོ་
ཆེ་ལས་གྲུབ་ཅིང་མེ་ཏོག་སྣ་ཚོགས་ཀྱིས་བརྒྱན་པ། རིན་པོ་ཆེ་ལྗོན་ཤིང་གི་རྣམ་པ་སྣ་ཚོགས་
ལ་ལོ་འབྲས་ཕུན་སུམ་ཚོགས་ཤིང་བཅུད་དང་ལྡན་པ། ནམ་མཁའ་བར་སྣང་ས་གཞི་ཐམས་
ཅད་ལ་འཇའ་འོད་ཀྱི་གུར་ཁྱིམ་ཐིག་ལེ་ཐིག་ཕྲན་སོགས་ཀྱིས་མཛེས་ཤིང་ཟག་མེད་ཀྱི་དགའ་
བདེ་བསྐྱེད་པའི་དྲི་བསུང་འཐུལ་བ་བྱ་རིགས་སྣ་ཚོགས་པས་ཐེག་ཆེན་ཆོས་ཀྱི་སྒྲ་དབྱངས་
སྒྲོགས་པ་སོགས་ཞིང་ཁམས་ཀྱི་བཀོད་པ་མ་ཚང་བ་མེད་པ་ཞིག་མཐོང་ཚེ། དེར་བུད་མེད་
དཀར་མོ་དར་དང་རིན་པོ་ཆེའི་རྒྱན་གྱིས་སྤྲས་པ། སྐུ་མཛེས་ཤིང་ཡིད་དུ་འོང་བ་ཞིག་གིས་
གཟིགས་ནས་ཞལ་འཛུམ་པའི་ངང་། །
ཨེ་ཨེ༔ སྔགས་སྐྱེས་རིགས་བཟང་མི་མོ་ཁྱེད།།
གནས་འདིར་འོང་བའི་ལས་དོན་ཅི།།
ལེགས་པར་སྨྱོས་དང་ཐུགས་བཞེད་ཀུན།།
བདག་གིས་སྒྲུབ་ངེས་ཐུགས་ལ་ཆོངས།།
ཞེས་གསུངས་ཚེ་མཁའ་འགྲོ་མཆོག་གིས།
ཀྱེ༔ མཛེས་སྡུག་ཡིད་འཕྲོག་ལྷ་མོ་ལགས།།
292



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
སྙན་ལུང་ཐེག་ཆེན་ཆོས་གླིང་འདི།།
རང་ཉིད་གཏན་སྡོད་བྱེད་སའི་ཡུལ།།
ཡ་མཚན་གནས་ཀྱི་བཀོད་པ་ལ།།
ཞིབ་པར་ལྟད་མོར་ལྟ་འདོད་པས།།
དགྱེས་པ་ཆེན་པོས་ཁྲིད་པར་ཞུ།།
ཞེས་ཞུས་ཚེ། མཁའ་འགྲོ་དེས་ཁྱེད་རང་ཞིང་འདིར་གཟིགས་པར་དགྱེས་ན་ངས་ཁྲིད་ཆོག
ང་ནི་གནས་འདིའི་སྲུང་མ་ཏིང་ཆུང་གཡུ་ཡི་སྒྲོན་མ་དཔལ་རྡོ་རྗེ་ཕག་མོའི་སྤྲུལ་བ་ཡིན། ད་རང་
རེ་གཉིས་འགྲོ་གསུངས་ཏེ་ཁོང་གཉིས་ནམ་མཁར་བྱ་བཞིན་འཕུར་ནས་རིན་ཆེན་བྱུ་རུའི་མདོག་
དང་མཚུངས་པའི་རི་ཆུང་ཞིག་གི་རྩེར་བབ་ནས་བལྟས་ཚེ། ཕ་མཐའ་མི་མངོན་པའི་རིན་པོ་
ཆེའི་གླིང་མང་པོ་མཐོང་བ་ན། བུ་མོ་དེས། ཡ་ད་ཁྱེད་ཀྱིས་གཟིགས་དང་། ཤར་ཕྱོགས་
ཀྱི་གླིང་འདི་རྡོ་རྗེ་མཁའ་འགྲོའི་ཞིང་ཡིན་གསུངས། དེར་ཤར་ཞི་བ་ཆོས་ཀྱི་ཕོ་བྲང་གི་ཚོགས་
རྗེ་རྒྱལ་ཡུམ་སྒྲོལ་མ་དཀར་མོ་ལ་མཁའ་འགྲོ་དཀར་མོ་གྲངས་མེད་པས་བསྐོར་ནས་བཞུགས།
བཟའ་བཏུང་དཀར་པོའི་རིགས་སྣ་ཚོགས་རི་ལྟར་སྤུངས་ཤིང་མཚོ་ལྟར་བསྐྱིལ་ཏེ་མཁའ་
འགྲོ་གྲངས་མེད་པས་ཚོགས་འཁོར་བྱེད་བཞིན་འདུག །ཡང་ལྷོ་ཕྱོགས་སུ་བལྟས་ཚེ་རིན་
ཆེན་མཁའ་འགྲོའི་ཞིང་ཁམས། ལྷོ་རྒྱས་པ་ལོངས་སྤྱོད་ཀྱི་ཕོ་བྲང་དུ་རིན་ཆེན་ནོར་རྒྱུན་ལྷ་
མོར་འཁོར་མཁའ་འགྲོ་སེར་མོ་གྲངས་མེད་པས་བསྐོར་ནས་བཟའ་བཏུང་གསེར་མདོག་
སྣ་ཚོགས་ཀྱིས་ཚོགས་འཁོར་བྱེད་བཞིན་བཞུགས། ཡང་ནུབ་ཕྱོགས་སུ་མཇལ་ཚེ། པདྨ་མཁའ་
འགྲོའི་ཞིང་ཁམས། ནུབ་པདྨ་དབང་གི་ཕོ་བྲང་དུ་དབང་མཛད་ཀུ་རུ་ཀུལླེ་ལ་མཁའ་འགྲོ་
དམར་མོ་གྲངས་མེད་པས་བསྐོར་ནས་བཟའ་བཏུང་དམར་པོའི་རིགས་སྣ་ཚོགས་ཀྱིས་ཚོགས་
འཁོར་བྱེད་བཞིན་བཞུགས། ཡང་བྱང་ཕྱོགས་སུ་མཇལ་ཚེ་ཀརྨ་མཁའ་འགྲོའི་ཞིང་དུ་བྱང་དྲག་
293



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
པོ་ལས་ཀྱི་ཚོགས་ཁང་དུ་མཁའ་འགྲོ་མཐིང་འོད་འབར་མ་ལ་མཁའ་འགྲོ་སྔོན་མོ་གྲངས་མེད་
པས་བསྐོར་ནས། ཐབས་ཤེས་ཀྱི་རྫ་ས་སྔོན་པོའི་རིགས་སྣ་ཚོགས་ཀྱིས་ཚོགས་འཁོར་
བྱེད་བཞིན་བཞུགས། དེ་ནས་དབུས་རི་ཨོ་རྒྱན་དྷུ་མ་ཐ་ལའི་ཞིང་ཁམས། ཟླ་གམ་དབང་
གི་ཕོ་བྲང་དུ་འབུམ་ཕྲག་མཁའ་འགྲོའི་གཙོ་མོ་དཔལ་རྡོ་རྗེ་ཕག་མོ་དང་གཉིས་སུ་མེད་པ་
རྒྱལ་ཡུམ་ཡེ་ཤེས་མཚོ་རྒྱལ་སྐུ་མདོག་དམར་གསལ་གཅེར་མོ་རུས་པའི་རྒྱན་ཅན་གཡས་
པས་ཅང་ཏེའུ་དང་གཡོན་པས་གྲི་གུག་དཀུར་བརྟེན་པ། རིན་པོ་ཆེའི་པྲོག་ཞྭ་གསོལ་བ། ཞབས་
གཉིས་མཉམ་པའི་འདོར་སྟབས་ཀྱིས་བཞེངས་པ་ལ། འཁོར་རིགས་ལྔའི་མཁའ་འགྲོ་གྲངས་མེད་
པས་བསྐོར་ནས་བཞུགས་པ་དེའི་དྲུང་དུ་སྒོ་གསུམ་གུས་པས་ཕྱག་འཚལ་ཚེ། གཙོ་མོ་དེའི་
ཞལ་ནས།
ཀྱེ། ང་དང་མི་གཉིས་ང་ཡི་ཐུགས་སྲས་མོ།།
སྔགས་སྐྱེས་ཌཱ་ཀི་འདིར་བྱོན་ངོ་མཚར་ཆེ།།
གནས་འདིར་འོག་མིན་དྷུ་མ་ཐ་ལ་སྟེ།།
ང་ནི་པདྨའི་དགྱེས་སྡེ་མཚོ་རྒྱལ་མ།།
དེ་རིང་མཁའ་འགྲོ་འདུ་བའི་དུས་བཟང་ལ།།
བླ་མེད་རྫས་མཆོག་ཚོགས་ཀྱི་དགའ་སྟོན་རོལ།།
ཨ་ལ་ལ་ཧོ། ཞེས་གསུངས་པ་ན། མཁའ་འགྲོ་སྡེ་ལྔས་མཁའ་འགྲོ་མཆོག་ལ་ཐབས་
ཤེས་ཀྱི་རྫས་དྲངས་ཤིང་རོལ་བའི་མོད་ལ་རྩ་ཁམས་ཀྱི་མདུད་པ་གྲོལ་ཏེ་བདེ་སྟོང་གཉིས་
མེད་ཀྱི་ཡེ་ཤེས་འབར། སླར་ཡང་གཙོ་མོ་དེ་ཡིས་རང་བྱུང་གི་ཤེལ་རྡོ་ཟུར་དྲུག་པ་ཞིག་
ཕྱག་ཏུ་བསྣམས་ནས།
རང་བྱུང་དྲི་མེད་ཤེལ་རྡོ་འདི།།
ངོ་བོ་སྟོང་ལ་རང་བཞིན་གསལ།།
A
294



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
སྟོང་གསལ་བརྡ་ཡིས་ངོ་སྤྲད་པས།།
ཡེ་ནས་མ་བཅོས་རིག་པའི་གཤིས།།
རྩོལ་མེད་བློ་བྲལ་ངང་དུ་ཞོག། །
འཛིན་མེད་ནམ་མཁའ་ལྟ་བུའི་ངང་།།
མ་ཡེངས་མ་བསྒོམ་ཨ་ཨཱ་ཕཊ།།
ཞེས་གསུངས་པ་དང་མཉམ་དུ་དལ་གཅིག་སྤྲོས་བྲལ་བློ་འདས་འོད་གསལ་གཉུག་
མའི་ངང་དུ་འབྱམས་སུ་ཀླས། སླར་ཡང་མཁའ་འགྲོའི་གཙོ་མོ་དེའི་ཞལ་ནས།
ཀྱེ། སྔགས་རིགས་མི་མོ་ཏཱ་རེ་དེ་ཝཱི།
ཁྱེད་དང་ཐབས་གྲོགས་ཨ་བྱཱའི་མཚན་ཅན།།
ཟླ་གམ་སུམ་བརྩེགས་དབང་གི་དལ་འདིར།།
མཉམ་འཛོམས་མཚོ་སྐྱེས་བླ་མའི་འཕྲིན་ལས།།
འདི་ནས་གཡས་ཕྱོགས་ཉིན་གྱི་རྒོད་ཚང་།།
རྗེ་བཙུན་འཇམ་པའི་དབྱངས་ཀྱི་གནས་མཆོག།
མི་འགྱུར་བྲག་ལ་རང་བྱོན་ཡི་གེ།།
ཨ་ར་པ་ཙ་ན་དང་གྷིཡིག། །
དབྱངས་ཅན་སྐུ་བརྙན་རང་བྱུང་འབུར་དོད།།
གཞན་ཡང་སིནྡྷ་ར་དང་ཅོང་ཞི།།
གནམ་ལྕགས་རལ་གྲི་གསེར་གྱི་རྡོ་རྗེ།།
དུས་བབ་གཏེར་ཁ་སོ་གཉིས་ཡོད་དོ།།
གཡོན་རི་ཕྱག་ན་རྡོ་རྗེའི་གནས་མཆོག།
295



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
ཡར་ལུང་ལྷོ་བྲག་ཤུག་པའི་དགའ་ཚལ།།
མི་འགྱུར་བྲག་ལ་རྫས་གཏེར་སྣ་ཚོགས།།
གཞན་ཡང་ཧཱུྃ་དང་བཛྲ་པ་ཎིའི།།
ཡིག་འབྲུ་དང་ནི་ནམ་སྙིང་མཚོ་རྒྱལ།།
མཆོག་དབྱངས་དཔལ་རྡོར་ཕྱག་ཞབས་རྗེས་གསལ།།
ནམ་ཞིག་སྐྱེས་མཆོག་བཛྲ་མཚན་གྱིས།།
སྒྲུབ་ཐབས་བདུན་གྱི་གཏེར་ཁ་དྲངས་འོང་།།
རི་མཐོ་ལྗོན་ཤིང་རབ་རྒྱས་རྩེ་ཡི།།
བྲག་དེར་གཡུ་ལྷའི་གོ་ཁྲབ་མཚོན་གསུམ།།
ནེའུ་ཆུང་གུ་ཡ་མཚོ་རྒྱལ་མགུལ་གབ།།
རང་བྱུང་ཤེལ་རྡོ་གཏེར་ཁ་སྣ་ཚོགས།།
མདུན་རི་ཚངས་པ་དཀར་པོའི་གནས་མཆོག།
ཆུ་མིག་དཀར་དམར་ཕ་བང་ལོང་བུ།།
སོགས་ཀྱི་གཏེར་ཁ་སྣ་ཚོགས་ཡོད་ཀྱང་།།
སྐབས་སུ་མི་མངོན་རབ་བྱུང་བཅུ་བདུན།།
མཇུག་ཏུ་སྔགས་རིགས་པདྨས་འདོན་ནོ།།
སྲིབ་ཀྱི་རྒོད་ཚང་སེང་གེ་གནམ་རྫོང༌།།
ཕག་མོའི་སྒྲུབ་ཕུག་སྟེང་གི་ཆ་ལ།།
མཁའ་འགྲོ་དགོངས་འདུས་ཆ་ལག་ཕབ་པའི།།
རྫ་ས་སྒྲོམ་ལྔ་དང་རང་བྱུང་བུམ་པ།།
རྟེན་འབྲེལ་གནད་དེ་ལེགས་པར་འགྲིགས་ན།།
ར
བ
296



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
རྗེ་ཁྱེད་ཡབ་ཡུམ་ཟུང་གིས་འདོན་དགོས།།
རྒྱབ་བམ་དབུས་རི་སྙན་ལུང་གནས་མཆོག །
སྤྱན་རས་གཟིགས་དང་རྡོ་རྗེ་ཕག་མོས།།
བྱིན་གྱིས་བརླབས་ཤིང་ཕོ་བྲང་སུམ་ཐོག།
སྟེང་ཆར་བདེ་མཆོག་པདྨ་ཡབ་ཡུམ།།
བར་ཁང་དབང་ཆེན་རྟ་མཆོག་རྒྱལ་པོ།།
འོག་ཁང་རྒྱལ་ཡུམ་རྡོ་རྗེ་ཕག་མོ།།
རིགས་འཛིན་དཔའ་བོ་མཁའ་འགྲོ་གྲངས་མེད།།
གཞན་ཡང་གནས་ཡུལ་ཉེར་བཞིའི་དཀྱིལ་འཁོར།།
གནས་འདིར་རྫོགས་ཤིང་བྲག་རིའི་བ་གམ།།
རིན་ཆེན་རྫས་སྒྲོམ་ཉེར་ལྔ་བཞུགས་ཤིང༌།།
མ་འོངས་གཏེར་འདོན་དྷརྨཱ་རཏྣ།།
བཛྲ་པདྨ་སུར་རྣམ་ལྔས།།
མཁའ་འགྲོའི་ཆོས་སྐོར་བདུན་དང་ཁྱད་པར།།
ནང་རྒྱུད་སྡེ་གསུམ་ཟབ་མོའི་མན་ངག །
བསྟན་དང་འགྲོ་བའི་དཔལ་དུ་འདོན་ནོ།།
གུ་རུ་མཚོ་རྒྱལ་ནམ་སྙིང་བི་མའི། །
ཕྱག་ཞབས་རྗེས་དང་མཁའ་འགྲོ་སྡེ་ལྔའི།།
སྙིང་པོ་དང་ནི་ལྷ་སྐུ་རང་བྱོན།།
གནས་འདིར་བསྐོར་བ་ལན་གཅིག་བྱས་ན།།
297



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མ་ཐ་ལའི་དགའ་སྟོན་གྱི་གླེགས་བམ།
སིདྡྷི་དུང་བདུན་བཟླས་པའི་ཕན་ཡོན།།
འབྱུང་ཞིང་སྒྲུབ་པ་ཚུལ་བཞིན་བྱས་ན།།
ཉམས་རྟོགས་རྒྱས་ཤིང་རང་རིག་ཞལ་མཐོང་།།
གནས་འདིར་མཆོད་བསྟོད་རླུང་རྟ་འཛུགས་ན།།
ཉེས་ཚོགས་ཀུན་ཞི་བསམ་པའི་དོན་འགྲུབ།།
ཚོགས་འཁོར་བྱས་ན་ཉམས་ཆག་བསྐང་ཞིང༌།།
ཚེ་བསོད་ཡེ་ཤེས་ཉམས་རྟོགས་རྒྱས་ཏེ།།
ཕྱི་མ་མཁའ་སྤྱོད་ཞིང་དུ་འགྲོ་ངེས།།
གནས་འདིར་རྗེ་འབངས་བཅུ་གསུམ་དང་ནི།།
རིགས་ལྔ་མཁའ་འགྲོའི་རྣམ་སྤྲུལ་ཉེར་ལྔ།།
རིམ་བཞིན་འབྱུང་བ་ཁ་བྱང་ལས་གསལ།།
ཕག་ལོ་ཀུན་ལ་གནས་འདུ་བབ་སོགས།།
གནས་འདིའི་ཕན་ཡོན་བརྗོད་ལས་འདས་ཀྱང་།།
རེ་ཞིག་མདོར་བསྡུས་དེ་ཙམ་གུ་བྱ།།
ཐུགས་ལ་ཆོངས་ཤིག་མཁའ་འགྲོའི་ཚོགས་རྗེ།།
ང་དང་ཁྱོད་ཅེས་རྟོག་བཏགས་ཙམ་ལས།།
དོན་ལ་གཞི་གཅིག་ཆོས་སྐུའི་ཀློང་དུ།།
བློ་འདས་གཉུག་མའི་ངང་དུ་ཨ་ཨཱ།།
ཞེས་བརྗོད་ཚེ་མཁའ་འགྲོ་དེ་ཐིག་ལེ་དམར་པོ་ཞིག་ཏུ་གྱུར་ཏེ་ཌ་ཀི་རིན་པོ་ཆེའི་སྙིང་གར་
ཐིམ་པས་སྟོང་གསལ་ཟང་ཐལ་སྤྲོས་བྲལ་གྱི་ཀློང་དུ་འབྱམས་ཀླས་སོ།། ཞེས་སོགས་ཉམས་
298



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
སྣང་གི་ཆོས་སྐོར་ལས་དྲངས་པའོ།།
སླར་སྨྲས་པ།
སྐུ་གསུམ་མཁའ་འགྲོའི་གཙོ་མོ་ཝཱ་རཱ་ཧཱིའི།།
ཐུགས་རྗེའི་རྩལ་སྣང་སྒྱུ་འཕྲུལ་རོལ་བ་ཡི།།
རྨད་བྱུང་ཟབ་གཏེར་རྒྱ་མཚོའི་མཛོད་འཆང་བའི།།
ཊཱ་ཀི་ཏཱ་རེར་སླར་ཡང་ཕྱག་བགྱིའོ།།
གང་གི་ཐུགས་བསྐྱེད་གཡོ་མེད་ལྷུན་པོའི་སྤོར།།
ངེས་གསང་བསྟན་པའི་ཁྲི་གདུགས་དཀྱིལ་འཁོར་གྱིས།།
འོད་སྣང་རབ་འབར་དགེ་མཚན་ལྷ་ཡི་རྔ།།
དག་དང་མ་དག་འཇིག་རྟེན་ཀུན་ཏུ་སྙན།།
ངན་གོམས་རྙོགས་མས་མ་རེགས་ཐུགས་ཀྱི་གཤིས།།
དྲི་མེད་ཤེལ་དཀར་མེ་ལོང་གཙང་མའི་ངོར།།
འཕགས་ནོར་བདུན་གྱི་ཟ་འོག་རི་མོའི་དཔལ།།
ངོ་མཚར་གཟིགས་མོར་བཀྲ་བའི་མཛེས་པ་ཤར།།
མདོ་ཁམས་འཛིན་མའི་ཐིག་ལེར་དབྱངས་ཅན་གྱི།།
གསང་གསུམ་ཅོད་པཎ་འཛིན་པའི་ཌཱ་ཀི་མ།།
དོན་བཟང་མུ་ཏིག་དྲྭ་བའི་རྒྱན་འཕྲེང་གིས།།
འཇིག་རྟེན་མ་ལུས་ཡ་མཚན་གནས་ལ་བཀོད།།
སྣང་གྲགས་རིག་གསུམ་ལྷ་སྔགས་ཆོས་སྐུ་ཡི།།
རྩལ་ལ་དབང་འབྱོར་གཞན་ཕན་འཕྲིན་ལས་ཀྱི།།
299



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའསྟོན་གྱི་གླེགས་བམ།
གྲགས་པའི་བ་དན་མཆོག་ཏུ་དཀར་བ་འདིས།།
སྐལ་བཟང་གདུལ་བྱ་མཁའ་ལ་སྤྲིན་བཞིན་འཁྲིགས།།
ཨེ་མ་རྟོགས་ལྡན་གཉུག་མའི་རྣལ་འབྱོར་ལ། །
འབྱམས་སུ་ཀླས་པའི་མ་ཚོགས་རིག་འཛིན་གླིང་།།
དཔལ་གྱི་བསམ་ཡས་ལ་སོགས་སྒྲུབ་གནས་སུ།།
རྡུལ་སྙེད་རྒྱལ་བའི་ཞིང་གི་དཀྱིལ་འཁོར་ལ།།
དགྱེས་བསྐྱེད་ཚོགས་ཀྱི་མཆོད་སྤྲིན་གཏིབས་པ་དང་།།
རྡོ་རྗེའི་གླུ་ཡི་དབྱར་རྔ་བརྡུང་བ་ན།།
གཏེར་གྱི་སྲུང་མ་ཡེ་ཤེས་སྤྱན་ལྡན་གྱིས།།
ངོ་མཚར་གྲུབ་པའི་སྒྱུ་འཕྲུལ་རོལ་མོ་བཅས།།
པདྨའི་ཟབ་གཏེར་དུས་སུ་སྤྲད་པ་འདིས།།
སྣ་ཚོགས་སེམས་ཅན་མོས་པའི་རི་མོ་བཞིན།།
རྫོགས་ལྡན་སྣང་བ་རྒྱས་པའི་རྟ་བདུན་པ།།
སླར་ཡང་སྐྱེ་དགུའི་བསོད་ནམས་མཁའ་ལ་དྲངས།།
ཨེ་མ་མགོན་དེའི་གསང་གསུམ་ཡོན་ཏན་གྱི།།
ཆ་ཙམ་བརྗོད་ལ་སྨྲ་མཁས་མི་ཆུང་གིས།། །
ལྕེ་བརྒྱ་སྤྲུལ་ཀྱང་བསྐལ་པར་རྫོགས་མིན་ན།།
བདག་འདྲའི་སྨྲ་བ་མཁས་རྣམས་ཁྲེལ་བའི་རྒྱུ།།
འོན་ཀྱང་རྟོགས་བརྗོད་ཟླ་བའི་མ་མ་ལས།།
སྐྲ་རྩེའི་ཟེགས་མ་ཙམ་ཞིག་མཐོང་བས་ཀྱང་།།
གྲངས་མེད་གདུལ་བྱའི་རྒྱུད་ལ་རྣམ་དཀར་གྱི།།
300



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་འོག་མིན་བགྲོད་པའི་ཐེམ་སྐས།
ཨ
ས་བོན་ཉིད་དུ་ངེས་ཕྱིར་དང་དུ་བླངས།།
འདི་བྲིས་བསོད་ནམས་དགེ་བའི་འོད་སྣང་གིས།།
བརྒལ་དཀའི་སྲིད་མཚོར་དུབ་པའི་འགྲོ་རྣམས་ལ།།
ཟུང་འཇུག་སྐུ་བཞིའི་པད་ཚལ་མྱུར་ཐོབ་ནས།།
དོན་གཉིས་འབྲས་བུའི་དཔལ་ལ་རོལ་བར་ཤོག།
བདག་ཀྱང་དེང་ནས་ཚེ་རབས་ཐམས་ཅད་དུ།།
ཐེག་མཆོག་བཤེས་གཉེན་དམ་པས་རྗེས་གཟུངས་ཏེ།
ཐུབ་བསྟན་མདོ་སྔགས་ལྷ་ཡི་ལམ་ཡངས་པོར།།
མཁས་ཚུལ་གསུམ་གྱི་གཤོག་རྩལ་ངོམ་པར་ཤོག།
ཅེས་རྒྱལ་བ་ཐམས་ཅད་ཀྱི་མཁྱེན་བརྩེ་ནུས་པའི་རང་གཟུགས་རིགས་དང་དཀྱིལ་
འཁོར་རྒྱ་མཚོའི་ཁྱབ་བདག་བཀའ་དྲིན་མཚུངས་པ་མེད་པ་གཏེར་ཆེན་ཆོས་ཀྱི་རྒྱལ་པོ་དོན་
གྱི་སླད་དུ་མཚན་ནས་སྨོས་ན་ནམ་སྤྲུལ་རིན་པོ་ཆེ་༧འཇིགས་མེད་ཕུན་ཚོགས་དང་། རྒྱལ་
ཡུམ་ཡེ་ཤེས་མཚོ་རྒྱལ་སླར་ཡང་གཟུགས་སྐུ་ཡེ་ཤེས་སྒྱུ་མའི་སྐུར་བཞེངས་པ་འབྲེལ་ཚད་
རྔ་ཡབ་པདྨ་འོད་དུ་འདྲེན་པའི་ལས་སྨོན་དུས་བབས་སུ་སྣང་བ། མཁྱེན་བརྩེ་ནུས་པའི་
མངའ་བདག་མཁའ་འགྲོ་རིན་པོ་ཆེ་༧ཏཱ་རེ་ལྷ་མོ་ཟུང་གི་རྣམ་ཐར་འོག་མིན་དྷུ་མ་ཐ་ལའི་
དགའ་སྟོན་ཞེས་བྱ་བ་འདི་ནི་རྗེ་འདི་གཉིས་ཀྱི་གསུངས་ལས་སྐྱེས་པའི་རྒྱ་བོད་ཀྱི་བུ་སློབ་ནམ་
མཁའི་སྐར་ཚོགས་ལྟར་བཞུགས་པ་ཐམས་ཅད་ཀྱིས་ཐུགས་འདུན་བཞིན་སྐྱབས་རྗེ་ཡབ་
ཡུམ་གྱི་ཞབས་རྡུལ་དྲི་མ་མེད་པ་འབྲལ་མེད་གཙུག་གིས་བརྟེན་པ་ལ་མཆོག་ཏུ་སྤྲོ་བའི་སློབ་
འབངས་ཐ་ཤལ་བ་པདྨ་འོད་གསལ་མཐའ་ཡས་སམ་སློབ་དཔོན་མཁས་པས་སྒྲོ་བཏགས་
ལ་མཚོ་བྱུང་དགྱེས་པའི་རྡོ་རྗེ་རུ་འབོད་པ་དེས་རབ་རྒྱན་ཆུ་འབྲུག་(༢༠༡༢)ལོའི་ཟླ་༣པའི་
301



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
ཚེས་ར་ལ་མཇུག་ཡོངས་སུ་རྫོགས་པར་བྲིས་པ་དགེ་བས་བདག་སོགས་ཚེ་རབས་འཕྲེང་བར།
སྐྱབས་རྗེ་བླ་མ་རྣམ་གཉིས་ཀྱིས་མཉེས་བཞིན་རྗེས་སུ་འཛིན་ཅིང་གསུང་གི་བདུད་རྩིས་སྨིན་
ཅིང་གྲོལ་བའི་སྐལ་བ་ཅན་དུ་གྱུར་ཅིག །སརྦ་མངྒ་ལམ།། །།
དད་་
I
)
302



གཞི་སྤྲུལ་རིན་པོ་ཆེ་ལྷག་བསམ་རྣམ་དག་མཆོག་གི་ངོ་སྤྲོད་མདོར་བསྡུས་སོགས།
ཨ
༄༅། །གཞི་སྤྲུལ་རིན་པོ་ཆེ་ལྷག་བསམ་རྣམ་དག་
མཆོག་གི་ངོ་སྤྲོད་མདོར་བསྡུས།
སྐྱབས་རྗེ་༧ཨོ་རྒྱན་ནམ་མཁའ་གླིང་བའི་གདུང་སྲས་གཞི་སྤྲུལ་རིན་པོ་ཆེ་ལྷག་
བསམ་རྣམ་དག་མཆོག་ནི། ཁོང་གི་སྐུ་སྐྱེ་སྔ་མ་མཁས་ཤིང་གྲུབ་པའི་རིག་འཛིན་ཆེན་པོ་
གཞི་སྤྲུལ་ཀུན་བཟང་ཉི་མ་གསེར་རྫོང་རྒྱལ་པོའི་ཁྲིམས་མུན་དུ་བསྙུན་ཏེ་སྨན་ཁང་དུ་བཞུགས་
སྐབས་ཡུམ་སྒྲོལ་མ་དཀར་མོའི་སྤྲུལ་བ་རྡོ་བཟའ་ནོར་བུ་ལ་སྐྱབས་རྗེ་ནམ་སྤྲུལ་རིན་པོ་
ཆེར་ཞལ་ཆེམས་གྱི་ལུང་བྱང་དང་མན་ངག །ལྷ་ཆེན་དབང་ཕྱུག་ཆེན་པོའི་སྒྲུབ་རྟེན། མ་
འོངས་པར་གདན་ཐོག་གཅིག་ཏུ་འཁོད་པའི་རྟེན་འབྲེལ་དུ་ས་གདན་ཁ་གང་གཅིག་བཅས་
བསྐུར་ཏེ་ཁོང་གི་སྐུ་སྐྱེ་ཕྱི་མ་དང་གདན་ཐོག་གཅིག་ཏུ་འཛོམ་པར་ལུང་བསྟན་པ་བཞིན།
བོད་རབ་བྱུང་བཅུ་དྲུག་པའི་ས་མོ་བྱ་ཡི་(༡༩༦༩)ལོའི་ས་ག་ཟླ་བའི་ཚེས་ཉེར་གཅིག་གི་
སྔ་དྲོ་ཉི་ཤར་གྱི་དུས་སུ་སྦྲ་ཁྱིམ་ཕྱི་ནང་ཀུན་ལ་འཇའ་འོད་ཀྱི་གུར་དང་། གནག་སྣུམ་དབུ་
སྒྲས་ཕྲག་པ་ཁེབ་པ། སྐུ་ལུས་ལ་དཀར་དམར་མཛེས་པའི་བཀྲག་མདངས་འབར་བ་སོགས་
མངལ་གྱི་དྲི་མས་མ་གོས་པར་ངོ་མཚར་བའི་དགེ་མཚན་དུ་མ་དང་བཅས་ཏེ་སྐུ་འཁྲུངས། ཁོང་
སྐུ་ཆུང་དུས་ཀྱི་མཚན་ལ་སྤུ་པོ་དང་ཕྱིས་སུ་ཡང་༧ཆོས་རྗེ་ཡིད་བཞིན་ནོར་བུ་མཁན་ཆེན་
འཇིགས་མེད་ཕུན་ཚོགས་རིན་པོ་ཆེས་མ་འོངས་པར་བསྟན་པ་དང་སེམས་ཅན་ལ་ཕན་པ་
རྒྱ་ཆེན་འགྲུབ་པར་ལུང་བསྟན་ཏེ་རྒྱུ་མཚན་དང་འབྲེལ་བའི་མཚན་གྱི་ཅོད་པཎ་ཡང་ལྷུག་
བསམ་རྣམ་དག་གསོལ། དབོན་སྤྲུལ་རིན་པོ་ཆེ་བསྟན་པའི་རྒྱལ་མཚན་ལ་འཕགས་མཆོག་
303



བ
དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐལའི་དགའ་སྟོན་གྱི་གླེགས་བམ།
ཕྱག་ན་པད་མོས་ལུང་བསྟན་ཏེ་གཞུ་སྤྲུལ་རིན་པོ་ཆེ་ཀུན་བཟང་ཉི་མའི་ཡང་སྲིད་དུ་ངོས་
བཟུང་ཞིང་གཞུ་ཆེན་དགོན་ཁག་གསུམ་གྱི་གསེར་ཁྲི་ལ་མངའ་གསོལ་བྱས། གཞན་ཡང་
ཊཀྐི་རིན་པོ་ཆེ་ཏཱ་རེ་དེ་ཝཱིས།
སྐྱེ་སྔོན་དཔའ་བོ་ལྗོན་པའི་(རྒྱ་ཚ་ཞལ་དཀར་ཀྱི་རྣམ་སྤྲུལ་བླ་མ་ལྗོན་རྒྱས）མིང
གནས་འདིར་གསེར་གྱི་མེ་ཏོག་བཞད
རྟེན་འབྲེལ་བྱང་གི་ཕྱོགས་སུ་ཁེལ
སྨར་ལག་གཡང་གི་ར་བར་བརྟེན
རྡོ་སྨར་གསེར་གྱི་རྡོ་རྗེ་བརྟན༔
གྲགས་པའི་དུང་ཆེན་ནུབ་ནས་འབུད
བསྒྲེངས་པའི་རྒྱལ་མཚན་བྱང་ནས་ཕྱར༔
གྲགས་པའི་དགེ་མཚན་དགུང་ནས་གྲགས
སྦས་པའི་གཏེར་ཁ་རྡོལ་བའི་ཚེ
སྨུག་པོ་མཆོང་གི་གའུ་ལཿ
སེར་པོ་གསེར་གྱི་རི་མོ་བཀྲ
དེ་ལ་དུང་གི་རྒྱ་མདུད་མཛེས
ཤེས་རབ་ཚིག་གི་བརྡ་སྒོ་འབྱེད
གསང་བ་གསུམ་གྱི་ཡོན་ཏན་མངོན༔
ཞེས་དང་། གཏེར་ཆེན་ལས་རབ་རྡོ་རྗེའམ་མཆོག་སྤྲུལ་རིན་པོ་ཆེ་ལྷ་མཚམས་ཀྱིས།
སྔོན་ཁྲ་འབྲུག་སྤྲུལ་བའི་ཆོས་གྲྭ་རུ༔
རྗེ་མཚོར་འཁྲུངས་པད་མ་སམ་བྷ་ཝས
དཔལ་ཡང་དག་བདེ་སྙིང་སྒྲུབ་པའི་ཚེ༔
304



གཞི་སྤྲུལ་རིན་པོ་ཆེ་ལྷག་བསམ་རྣམ་དག་མཆོག་གི་ངོ་སྤྲོད་མདོར་བསྡུས་སོགས།
འབྲོག་བན་གྱི་མཚན་འཆང་རིག་པ་འཛིན༔
དེའི་འཕྲེང་བརྒྱུད་ཡུལ་འདིའི་ཤར་ལྷོའི་མཚམས
ནུས་ལྡན་གྱི་མཚན་འཆང་སྔགས་ཀྱི་བཙུན
མགོན་ཀཱི་ལ་ཡ་ཡི་བཀའ་བབ་ཟབ
སྐྱེ་འདི་གོང་ནུས་ལྡན་འདུས་པ་རྩལ༔
ད་ལྟ་ཡང་མགོན་དེའི་ཟློས་གར་རྟགས
ཕྲག་གཡས་པར་སྨེ་བ་ཁ་ཊཾ་དབྱིབས
ལྟེ་བ་རུ་ཨ་ཐུང་དགའ་འཁྱིལ་མཚན
ཕྱག་གཡོན་པའི་མཐིལ་ན་ཡེ་ཤེས་མཚན༔
མགོན་པད་དཀར་འཆང་བས་རྗེས་བཟུང་རྟགས
རྒྱུད་སྙིང་རྗེ་ཆེ་ཞིང་ངང་རྒྱུད་འཇམ
སྐབས་འདི་ནས་འོད་སྣང་ངོམ་པའི་ཚེ༔
ལྟོ་འགྲོས་ཀྱི་རང་ཁམས་གསལ་བའི་ངོར
བརྡ་ཟབ་བཅུད་ཀུན་འདུས་བརྡ་བྱང་དཀྲོལ
གནད་བསྟན་འགྲོར་སྨན་པ་མཁའ་འགྲོའི་བཀའ
ཞེས་དང་། དཔལ་ཡུལ་ཆགས་མེད་རིན་པོ་ཆེས།
སྐྱེ་སྔོན་དབུས་གཙང་ཤེལ་ཕུག་ནས
ཕ་གཅིག་གུ་རུའི་གསེར་ཞལ་མཇལ
ཨེ་མ་ངོ་མཚར་རྨད་དུ་བྱུང
འདི་ཡི་ཡང་སྔོན་ནུབ་བྱང་མཚམས༔
305



དཔལཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
རཏྣ་བཛྲ་ཞེས་བྱར་སྐྱེས
བསྟན་པའི་རྒྱལ་མཚན་ཐུགས་ལ་བསྒྲེངས
ཕྱིས་འབྱུང་འགྲོ་དོན་སྨོན་ལམ་བཏབས
མཁའ་འགྲོས་བརྡ་ལུང་རིམ་བཞིན་སྟོན
ཞེས་དང་། ཡང་མཁའ་འགྲོ་རིན་པོ་ཆེའི་རྨི་ལམ་འོད་གསལ་གྱི་སྣང་ངོར་ཁོང་གིས་ཁྱི་
ཕྲུག་ཆུང་ངུ་ཞིག་པང་ནས་འདུག་པ་འཕུར་ཏེ་སྦྲའི་མཐོང་སྐར་ནས་སོང་མ་ཐག་ཁུ་བྱུག་ཞིག་
ཏུ་གྱུར་ཏེ་སྦྲའི་ཆོན་ཐག་སྟེང་བབ་ནས་གྲགས་པ་རྨིས་པ་ནི་མཁའ་འགྲོ་རིན་པོ་ཆེའི་སྲས་
ཆུང་དབང་དྲག་རྡོ་རྗེའི་དགུང་སྙིང་ཁྱི་དང་མཆོག་སྤྲུལ་ལྷག་བསམ་རྣམ་དག་གི་དགུང་སྙིང་
བྱ་ཡིན་པའི་རྒྱུ་མཚན་གྱིས་ཡིན་པ་དང་། པུང་ཡུལ་བླ་མ་པད་གཅེས་ཀྱིས་མཁའ་འགྲོ་
རིན་པོ་ཆེར་ལུང་བསྟན་ཏེ་ཁྱེད་ཀྱི་སྲས་ཆུང་འདས་པོ་ནི་འདི་ནས་ཉི་མ་ལྷོ་ཕྱོགས་སུ་རྩིས་གཉེར་
བ་ཞིག་གི་སྲས་སུ་འཁྲུངས་ནས་སྨྱུག་མའི་སླེ་བོ་ཞིག་གི་ནང་ན་ང་འདི་ན་ཡོད་ཟེར་ནས་འདུག་
པ་རྨིས་གསུངས་ཏེ་ལུང་བསྟན་པ་བཞིན་དེའི་སྐབས་མཆོག་སྤྲུལ་རིན་པོ་ཆེའི་ཕ་ཡབ་༧སྐྱབས་
རྗེ་ནམ་སྤྲུལ་རིན་པོ་ཆེ་ཐུན་མོང་མཉམ་ལས་ཁང་གི་རྩིས་གཉེར་བ་ཡིན་པ་སོགས་གསལ་
བོར་ངོས་བཟུང་། ཡང་མཁའ་འགྲོ་རིན་པོ་ཆེས་སྐྱབས་རྗེ་རྡོ་གྲུབ་ཐུབ་བསྟན་འཕྲིན་ལས་
དཔལ་བཟང་ལ་ཁོང་གི་མིང་བོ་སྤྲུལ་སྐུ་གསུམ་དང་སྐུ་སྲས་རྣམས་གང་དུ་འཁྲུངས་ཡོད་
པའི་ལུང་བསྟན་ཞུས་ཚེ་ཁྱེད་ཀྱི་ཁྱིམ་ན་ཡོད་པའི་སྤྲུལ་ཆུང་དེ་རེབ་སྐོང་ཨ་ལགས་མཚམས་
རྒན་གྱི་ཡང་སྲིད་སྲས་ཆུང་དབང་དྲག་རྡོ་རྗེའི་སྐྱེ་སྲིད་ཡིན་པར་ལུང་བསྟན་པ་སོགས་སྒྲིབ་
མེད་ཡེ་ཤེས་ཀྱི་སྤྱན་དང་ལྡན་པ་དག་གིས་དམ་པའི་སྐྱེས་བུ་དུ་མའི་ཟློས་གར་དུ་བསྔགས།
དགུང་གྲངས་བཅུ་དྲུག་ཐོག་ཏུ་བླ་རུང་ཆོས་ཀྱི་གྲོང་ཁྱེར་དུ་གྲྭ་སར་བྱོན་ནས་མཁན་
ཆེན་ཡིད་བཞིན་ནོར་བུ་མཉེས་པ་གསུམ་གྱིས་བསྙེན་ནས་སྨིན་བྱེད་ཀྱི་དབང་དང་གྲོལ་
306



གཞི་སྤྲུལ་རིན་པོ་ཆེ་ལྷག་བསམ་རྣམ་དག་མཆོག་གི་ངོ་སྤྲོད་མདོར་བསྡུས་སོགས།
ཨ
བྱེད་ཀྱི་ཁྲིད་བཅས་བུམ་པ་གང་བྱོས་ཀྱི་ཚུལ་དུ་ཐུགས་ཉམས་སུ་བཞེས། གཞན་ཡང་བེ་
རོ་མི་འགྱུར་ཡེ་ཤེས་རྡོ་རྗེ་དང་གཞུ་ཆེན་དབོན་སྤྲུལ། བླ་མ་རིག་འཛིན་ཉི་མ། རྡོ་གྲུབ་
ཆེན་ཐུབ་བསྟན་འཕྲིན་ལས་དཔལ་བཟང་པོ། རྗེ་བླ་མ་ཡབ་ཡུམ་སོགས་དམ་པའི་སྐྱེས་
བུ་དུ་མ་ལས་ཆོས་བཀའ་མང་དུ་གསན་ཏེ་ཐུགས་ཉམས་སུ་བཞེས་པས་རྟོགས་པའི་ས་མཐོར་
གཤེགས། དངོས་མེད་དངོས་པོར་དང་དངོས་པོ་དངོས་མེད་དུ་བསྒྱུར་བ་དང་ཤི་བ་སློང་
བ་སོགས་ལ་དབང་འབྱོར་ཏེ་ཆུ་སྤྲེལ་ལོར་ཚེ་ཤུལ་བཟའ་སྐྱིད་ལྷ་ཚེ་ལས་འདས་ཚེ་འཕོ་བའི་
སྤར་ཆོག་སྐབས་ལྕགས་མོ་ཀློང་གསལ་དང་བཟང་འཛིན་སོགས་དེར་ཡོད་ཀྱི་ཁྱིམ་མི་ཐམས་
ཅད་ཀྱི་རྣམ་ཤེས་དབྱིངས་སུ་བསྲེས་པས་འདི་སྣང་གི་རྟོགས་པ་དབྱིངས་སུ་ཡལ་ཏེ་བརྒྱལ་
བ་ལྟར་བྱས་པ་དང་། ཐེངས་གཅིག་བཙན་ཀླུའི་འཕྲང་ལམ་ནས་ཆིབས་རྟ་འདྲོག་སྟེ་སྨི་སུམ་
ཅུ་ཙམ་གྱི་བྲག་ཐོག་ནས་ལྷུང་ཡང་རྟ་ལ་ཅི་ཡང་མ་སྐྱོན་པ་དང་། སོག་རུ་ཆོས་དབྱིངས་ཀྱིས་
ནགས་འཐུ་སྐབས་ཤིང་སྡོང་ཆེན་པོ་ཞིག་གིས་མནན་ཏེ་ཤི་བ་ལྟར་བྱས་ཀྱང་རྗེ་འདིས་ལྗགས་
མཆིལ་ཁར་བླུག་སྟེ་བྱིན་རླབས་མཛད་པས་དེ་མ་ཐག་གཉིད་ལས་སད་པ་བཞིན་སངས་
དྲག་ཏུ་སོང་བ་སོགས་མང་ཡང་དམ་པ་འདིའི་ངོ་སྤྲོད་རྒྱས་པ་ཞིག་མ་འོངས་པའི་ལས་སུ་
བཞག་གོ། །ད་ལྟ་རྗེ་འདིས་དཔལ་སྙན་ལུང་ཐེག་ཆེན་ཆོས་འཁོར་གླིང་གི་བསྟན་སྲིད་ཡོངས་
རྫོགས་ཀྱི་འགན་བཞེས་ཏེ་རྣམ་དཀར་འཕྲིན་ལས་ཀྱི་མཛད་པ་རྒྱ་ཆེར་སྤེལ་བཞིན་མཆིས་སོ།།
307



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
༄༅
sIg
308



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་ཐར་གྱི་པར་བྱང་སྨོན་ཚིག
རྣམ་ཐར་གྱི་པར་བྱང་སྨོན་ཚིག
རྣམ་མང་གདུལ་བྱའི་བསོད་ནམས་མཁའ་དབྱིངས་སུ།།
མཁྱེན་བརྩེའི་དཀྱིལ་འཁོར་རྒྱས་པའི་ཉི་ཟླ་ཟུང་།།
པདྨའི་འཕྲིན་ལས་འདྲེན་མཆོག་རྣམ་གཉིས་ཀྱིས།།
ཚེ་རབས་འཕྲེང་བར་ཤིས་པའི་མེ་ཏོག་སྩོལ།།
ཉམས་འགྱུར་སྟོང་གི་དབྱངས་ལྡན་དྲི་ཟའི་གླུ།།
བླངས་པ་གང་ཞིག་རྟོགས་བརྗོད་མཆོད་པའི་སྤྲིན།།
ཕྱོགས་བྲལ་སྐལ་བཟང་རྣ་བའི་བཅུད་ལེན་དུ།།
རྒྱ་ཆེར་སྤྲོས་འདིས་རྒྱལ་རྣམས་མཉེས་པ་བསྒྲུབ།།
ཨེ་མ་མཛད་འཕྲིན་མི་ནུབ་ནོར་བུའི་དཔྱ།།
འཛད་མེད་སྤར་གྱི་རིས་སུ་བསྐྲུན་པ་དང་།།
རྒྱལ་ཁམས་ཀུན་ཏུ་ཕྱོགས་མེད་དར་བའི་མཐུས།།
སྐྱེ་དགུ་རྫོགས་ལྡན་དཔལ་གྱིས་འཚོ་བར་ཤོག །
ཅེས་པའང་པདྨ་འོད་གསལ་མཐའ་ཡས་ཀྱིས་སྙིང་ནས་སྨོན་པ་མངྒ་ལམ།
309



དཔལཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པརྣམ་ཐར་འོག་མིན་དྷུ་མཐ་ལའི་དགའ་སྟོན་གྱི་གླེགས་བམ།
310



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
པར་བྱང་སྨོན་ཚིག་
ཨོཾ་སྭ་སྟི།
རབ་འབྱམས་རྒྱལ་བ་རྒྱ་མཚོ་སྤྲོ་བསྡུས་དཔྱིད། །
གུ་རུ་ཡིད་བཞིན་ནོར་བུ་ཡབ་ཡུམ་གྱིས། །
ལས་ཀྱི་མེ་ཏོག་ཕོག་པའི་བུ་རྒྱུད་ལ། །
བདེན་ཚིག་རྡོ་རྗེའི་གསུང་གི་དངོས་གྲུབ་སྩོལ། །
ཨ་པོ་དཔའ་བོ་ཆོས་དབྱིངས་རྡོ་རྗེ་ཡི། །
ཟབ་ཏིག་དགོངས་པའི་གཏེར་བྱོན་བདུད་རྩིའི་རྒྱུན། །
བྱིན་རླབས་དྲོད་དུ་འཁྱིལ་བ་ཆོས་ཀྱི་མཛོད། །
བསྟན་འགྲོའི་རྒུད་པ་སེལ་བའི་གསོས་སུ་ཆེ། །
ཨོ་རྒྱན་གཏེར་འབྱིན་ནམ་མཁའ་གླིང་བ་དང་། །
རྒྱལ་ཡུམ་ཏཱ་རེ་བདེ་ཆེན་རྒྱལ་མོ་ཡི། ། །
ཟབ་གཏེར་མཁའ་འགྲོའི་ཞལ་རླངས་མ་ཡལ་བའི། །
ཆོས་མཛོད་ཆེན་པོ་གསང་ཆེན་བསྟན་པའི་རྒྱན། །



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་གྱི་གླེགས་བམ།
དུས་བབ་གཏེར་འབྱིན་རྒྱལ་པོ་ཡབ་སྲས་ཀྱི། །
ཀློང་ཆེན་ཟབ་ཆོས་ཉི་ཟླ་ཟུང་གི་དབྱིག །
འཕྲུལ་གྱིས་དུ་མར་བསྐྲུན་པ་འདི་ཡི་དགེས། །
བཀའ་གཏེར་འོད་ཀྱི་སྣང་བ་འབར་གྱུར་ཅིག །
ཟབ་ཆོས་ཟུང་ལ་འབྲེལ་ཐོགས་གང་ཟག་གིས། །
རིག་འཛིན་བརྒྱུད་པའི་གྲོལ་ལམ་རྙེད་པ་དང་། །
འགྲོ་ཀུན་གདོད་མའི་མགོན་པོའི་གོ་འཕང་ལ། །
དབུགས་ཆེན་འབྱིན་པའི་བྱེད་པོ་ཉིད་གྱུར་ཅིག །
སྔ་འགྱུར་བསྟན་ཞབས་གཏེར་གྱིས་སྐྱོང་བའི་དུས། །
གཏེར་སྟོན་བརྒྱ་རྩ་ཡང་གཏེར་སྟོང་རྩ་དང་། །
སྤྲུལ་པའི་གཏེར་ཕྲན་བྱེ་བ་ས་ཡ་ཡི། །
ཟབ་གཏེར་བསྟན་པས་ས་ཆེན་མཛེས་གྱུར་ཅིག །
རྒྱལ་དབང་པདྨའི་བསྟན་པ་འཛིན་སྐྱོང་ལ། །
རྣམ་པར་བརྩོན་པའི་དགེ་འདུན་རྒྱ་མཚོའི་སྡེ། །
ཞབས་པད་རྟག་བརྟན་མཛད་ཕྲིན་དཀར་པོ་ཡིས། །
འཛམ་གླིང་རྫོགས་ལྡན་དུས་སྟོན་ཁུག་གྱུར་ཅིག །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
ཅེས་སྐྱབས་རྗེ་ནམ་སྤྲུལ་རིན་པོ་ཆེའི་གདུང་སྲས་གཞི་སྤྲུལ་རིན་པོ་ཆེ་ལྷག་བསམ་རྣམ་དག་མཆོག་
དང༌། ཨ་པོ་ལྷ་སྲས་འགྱུར་མེད་རྡོ་རྗེའི་ཡང་སྲིད་དུ་གཏེར་ལུང་དུ་མས་བསྔགས་པ་ཆོས་ཀྱི་མཆེད་པོ་དམ་
པ་མཆོག་སྤྲུལ་མཚོ་བྱུང་བཞད་པའི་རྡོ་རྗེ་ཟུང་གི་གཙོས་ཆོས་བདག་བུ་སློབ་ཚོགས་ཀྱིས་བསྟན་འགྲོའི་
གསོས་སུ་ཐུགས་བསྐྱེད་དེ། ཨ་པཾ་གཏེར་ཆེན་རིན་པོ་ཆེ་ཨོ་རྒྱན་ཕྲིན་ལས་གླིང་པའི་ཟབ་པོད་ཡོངས་དང་།
སྐྱབས་རྗེ་ཆོས་ཀྱི་རྒྱལ་པོ་༧དཔལ་ཨོ་རྒྱན་ནམ་མཁའ་གླིང་བ་དང་། རྒྱལ་ཡུམ་ཏཱ་རེ་བདེ་ཆེན་ལྷ་མོ་ཟུང་
ལྡན་གྱི་གཏེར་བྱོན་ཆོས་ཚན་ཡོངས་ཏེ། གཏེར་ཁ་གོང་འོག་གཉིས་ཀྱི་ཆོས་སྡེ་ཟུང་མཉམ་གཅིག་ཏུ་པར་
སྐྲུན་ཆོས་སྦྱིན་གྱི་བགྱི་བ་རླབས་ཆེན་གནང་སྐབས། གཏེར་ཆེན་བླ་མ་ཡབ་ཡུམ་གྱི་སློབ་རྒྱུད་གྲལ་མཐའ་རུ་
སྨོན་ལམ་ཐེབས་པའི་སྤྲང་འཁྱམ་པ་སྨིན་དབུས་པོ་འམ་མིང་གཞན་འཇིགས་མེད་བརྩེ་ལྡན་རྡོ་རྗེ་རུ་འབོད་པ་
དེས་རབ་གནས་ཆུ་འབྲུག་ཟླ་༦པའི་དུས་ཚེས་དགེ་བར་སྨོན་པ་དགེའོ། །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་གྱི་གླེགས་བམ།
མཇུག་ཏུ་ཞུ་བའི་གཏམ།
དེའང་དུས་བབས་ཀྱི་གཏེར་འབྱིན་འཁོར་ལོས་སྒྱུར་བ་ཆེན་པོ་རྒྱལ་
དབང་པདྨའི་རྒྱལ་ཚབ་ཨོ་རྒྱན་ཕྲིན་ལས་གླིང་པའམ་ཨ་པཾ་གཏེར་ཆེན་དཔའ་བོ་
ཆོས་དབྱིངས་རྡོ་རྗེ་རིན་པོ་ཆེ་མཆོག་གི་གཏེར་བྱོན་དང་། རང་རེ་སྐལ་བཟང་
གི་གདུལ་བྱ་རྒྱ་མཚོའི་རིགས་བདག་གཅིག་པུ། ཁྱབ་བདག་གཏེར་ཆེན་བླ་
མ་ཤེས་བྱ་ཀུན་གཟིགས། མཚན་བརྗོད་པར་དཀའ་ཡང་དོན་གྱི་སླད་དུ་མཚན་
ནས་སྨོས་ན། དཔལ་འཇའ་ལུས་གྲུབ་པའི་དབང་ཕྱུག་ཆེན་པོ། ༧ཨོ་རྒྱན་
འཇིགས་མེད་ནམ་མཁའ་གླིང་པ་རིན་པོ་ཆེ་དང་། མཁའ་འགྲོ་རིན་པོ་ཆེ་༧ཏཱ་
རེ་བདེ་ཆེན་ལྷ་མོ་ཟུང་གི་གཏེར་བྱོན་སྟེ། གཏེར་ཁ་གོང་འོག་གཉིས་ཀྱི་ཟབ་
གཏེར་ནམ་མཁའ་རྒྱ་མཚོའི་ཆོས་ཚན་མཐོང་ཡུལ་དུ་གྱུར་པ་ཡོངས་རྫོགས་
ཕྱོགས་གཅིག་ཏུ་བསྒྲིགས་ཏེ་དཔར་དུ་བསྐྲུན་ནས་རྒྱ་ཆེ་བའི་ཀློག་མཁན་དག་གི་
སྤྱན་ལམ་དུ་ཕུལ་བ་ནི། བཀའ་དྲིན་མཚུངས་པ་དང་བྲལ་བའི་འདྲེན་མཆོག་དཔལ་
ལྡན་བླ་མ་རིན་པོ་ཆེ་ཟུང་གི་ཐུགས་ཀྱི་དགོངས་པ་ཡོངས་སུ་རྫོགས་ཤིང་བདག་
སོགས་རིགས་ཅན་གསུམ་གྱི་གདུལ་བྱ་མཐའ་དག་ཐུགས་བརྩེ་ཆེན་ཡེ་ཤེས་
ཞགས་པས་ནམ་ཡང་མི་འདོར་བར་སྐྱེ་དང་ཚེ་རབས་ཀུན་ཏུ་འབྲལ་མེད་རྗེས་
སུ་འཛིན་པ་དང་། སྒྲུབ་བརྒྱུད་ཤིང་རྟ་བརྒྱད་ཀྱི་གཙོས་གངས་ཅན་ཆོས་ཀྱི་ཁོར་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག་
ཡུག་ཀུན་ཏུ་ཡོངས་སུ་གྲགས་པའི་མདོ་སྔགས་ཟུང་འཇུག་གི་བསྟན་པའི་ཆེ་
བ་ནམ་ཡང་ནུབ་པ་མེད་པ་དང་། ཁྱད་པར་དུ་སྔ་འགྱུར་བསྟན་པའི་སྙིང་བོ་ངེས་
གསང་རྡོ་རྗེ་ཐེག་པའི་སྡེ་སྣོད་འོད་གསལ་རྫོགས་པ་ཆེན་པོ་སོགས་ཟབ་གཏེར་
ཡིད་བཞིན་གྱི་ནོར་བུའི་ཆོས་སྡེ་རིན་པོ་ཆེའི་ཕྲིན་ལས་གང་ཞིག་ཕྱོགས་དུས་
ཀུན་ཏུ་དར་ཞིང་རྒྱས་ལ་ཡུན་རིང་དུ་གནས་ཤིང་། དེ་ཉིད་འཛིན་སྐྱོང་སྤེལ་བའི་
བསྟན་འཛིན་དགེ་འདུན་གྱི་སྡེ་དང་བཅས་པ་ཉམས་མེད་མཐར་རྒྱས་སུ་འཚོ་
ཞིང་གཞེས་ལ་བཤད་སྒྲུབ་འཁོར་ལོ་གསུམ་གྱི་མཛད་ཕྲིན་སྣང་བ་དཀར་པོས་
ས་གསུམ་ལ་དབང་བྱེད་པས་སྙིགས་དུས་ཕྱི་ནང་སྣོད་བཅུད་ཀྱི་རྒུད་པ་ལྷག་
མེད་དུ་གྲོལ་དེ་བདེ་སྐྱིད་རྫོགས་ལྡན་དང་པོས་དཔལ་གྱིས་འཚོ་ཞིང་སེམས་
ཅན་ཐམས་ཅད་རྣམ་གྲོལ་སངས་རྒྱས་ཀྱི་གོ་འཕང་ལ་འགོད་ཅིང་འཁོར་བའི་
རྒྱ་མཚོ་དོང་ནས་སྤྲུགས་པའི་རྟེན་འབྲེལ་གྱི་ཆེ་བའང་ཡིན། །
ད་དུང་ཟུར་དུ་ཞུ་རྒྱུ་ཞིག་ལ་ཟབ་ཆོས་འདི་ཉིད་དཔེ་སྐྲུན་བགྱི་བ་ལ་བླ་ན་མེད་པའི་རྒྱབ་
སྐྱོར་གནང་མཁན་གྱི་ལུགས་གཉིས་མཁྱེན་དཔྱོད་ཡངས་པའི་དམ་པ་ཚེ་རིང་མགོན་པོ་ལགས་
དང༌། རྗེ་ཐབས་ཤེས་ཟུང་གི་ཟབ་གཏེར་རྡོ་རྗེའི་ཆོས་བདག་མཆོག་གྱུར་མཁས་དབང་མཁན་
སྤྲུལ་རིན་པོ་ཆེ་པདྨ་འོད་གསལ་མཐའ་ཡས་དང་མཁའ་འགྲོ་པདྨ་དབྱངས་ཅན། མཁས་བཙུན་
བཟང་པོའི་དཔལ་གྱིས་རྣམ་པར་སྤྲས་པའི་སྡེ་སྣོད་འཛིན་པ་སྨིན་དབུས་པོ་ལགས་དང་བསོད་དར།
དགེ་སྒྲོལ་མ་ཚེ་བརྟན། གཞན་ཡང་སི་ཁྲོན་མི་རིགས་དཔེ་སྐྲུན་ཁང་སོགས་ལ་ཡང་བཀའ་དྲིན་
ཆེ་ཞུས་པ་ལགས་སོ། ། བོད་རབ་རྒྱན་ཆུ་འབྲུག་ཟླ་༨ཚེས་༡༦ལེགས་པ་བརྒྱད་འཛོམས་ཀྱི་དུས་བཟང་ལ། སྒྲིག་པ་པོས།



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་བཞི་པ་རྣམ་ཐར་གྱི་གླེགས་བམ།
པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཆོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
འབུདྡྷནཾ།ཨཙན;
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ། །



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
OA）
༧ དཔལ་ཨ་བྷུ་ཏཱ་རེ་ཟུང་གི་ཟབ་གཏེར་གསུང་འབུམ་བཞུགས་སོ། །
པོད་བཅུ་བཞི་པ།
སྙན་ལུང་ཟབ་གཏེར་དཔེ་རྙིང་དཔེ་སྐྲུན་ཚོགས་པ།
གཙོ་འཛིན་པ།
གཞི་སྤྲུལ་ལྷག་བསམ་རྣམ་དག
སྤྱི་ཁྱབ་གཙོ་སྒྲིག་པ། །
མཚོ་བྱུང་བཞད་པའི་རྡོ་རྗེ།
སྒྲིག་སྦྱོར་བ།
སྒྲོལ་མ་ཚེ་བརྟན། སྐྱིད་མཚོ།མཚོ་བྱུང་བཞད་པའི་རྡོ་རྗེ། རྣམ་འདྲེན་བཀྲ་ཤིས།
ཞུ་དག་པ།
མཚོ་བྱུང་བཞད་པའི་རྡོ་རྗེ། སྨིན་དབུས་པོ། བསོད་ནམས་དར་རྒྱས།
བདུད་འདུལ་དགྱེས་པ། ཨོ་རྒྱན་ཤེས་རབ། ལྷུན་གྲུབ་རྡོ་རྗེ། །
དབྱངས་ཅན་བཞད་པ། རིན་ཆེན་བཟང་པོ།
སྒྲོལ་མ་ཚེ་བརྟན། །
དཔེ་དེབ་ཇུས་འགོད་པ། །
མཚོ་བྱུང་བཞད་པའི་རྡོ་རྗེ།
པར་བཅུག་ལྷ་སྐུ་བརྙན་རིས།
དགེ་ལེགས་སྨོན་སོགས།



།
།
༄༅། །བྱང་ཕྱོགས་སྐྱོང་བའི་རྒྱལ་པོ་རྣམ་ཐོས་སྲས།



കാ
1
(
2
പ്
വ
UT
S
P
A



དཔ་ཅིད
ཏ
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དབལ་རྩ་རྒྱུད་ལས་གསུང་སོ།།



སྤྱིའི་དེབ་གྲངས་སུམ་ཅུ་པ།
པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་མོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
