༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W2PD17467
14PD2927
ImageGroup:
ISBN:
PD2927
LCCN:
n/a
Title:
ཏཱ་རེ་ལྷ་མོ་དང་ནམ་སྤྲུལ་འཇིགས་མེད་ཕུན་ཚོགས་ཀྱི་གཏེར་ཆོས།
|tA re lha mo dang nam sprul "jigs med phun tshogs kyi gter chos/
ཏཱ་རེ་ལྷ་མོ
Author:
tA re lha mo
n/a
n/a;n/a
Descriptor:
Original Publication:
Place:
Publisher:
khreng tulu/
si khron tang deb tshogs pa/ si khron mi rigs dpe skrun khang |
2012
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US.



༄༅། །དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་གསུང་འབུམ་བཞུགས་སོ། ། བ
༄༅། །ཁྱབ་བདག་གཏེར་ཆེན་བླ་མ་འཇའ་ལུས་པ་དཔལ་མཉམ་མེད་
ནམ་མཁའ་གླིང་པ་རིན་པོ་ཆེ་དང་མཁའ་འགྲོ་རིན་པོ་ཆེ་ཏཱ་རེ་ལྷ་མོ་
ཟུང་གི་ཟབ་གཏེར་ནམ་མཁའ་མཛོད་ཀྱི་ཆོས་སྡེ་
ལས་པོད་བཅུ་གཉིས་པ་ཡེ་ཤེས་ལྡན་
སའི་གྲངས་ཀྱི་གླེགས་བམ་
བཞུགས་སོ། །
སྙན་ལུང་ཟབ་གཏེར་དཔེ་རྙིང་དཔེ་སྐྲུན་ཚོགས་པ།
ང©
2©
འང་
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



ماله
وه



༄༅། །ཁྱབ་བདག་གཏེར་ཆེན་བླ་མ་འཇའ་ལུས་པ་༧དཔལ་མཉམ་མེད་
ནམ་མཁའ་གླིང་པ་རིན་པོ་ཆེ་དང་༧མཁའ་འགྲོ་རིན་པོ་ཆེ་ཏཱ་རེ་ལྷ་མོ་
ཟུང་གི་ཟབ་གཏེར་ནམ་མཁའ་མཛོད་ཀྱི་ཆོས་སྡེ་
ལས་པོད་བཅུ་གཉིས་པ་ཡེ་ཤེས་ལྡན་
སའི་གྲངས་ཀྱི་གླེགས་བམ་
བཞུགས་སོ། །
དཔལ་སྙན་ལུང་ཐེག་ཆེན་ཆོས་འཁོར་གླིང་གིས་བསྒྲིགས།
)
༢༢A
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



༄༅། །འཇིགས་མེད་རྟོགས་པའི་བྱིན་ཆེན་རྒྱས་བཏབ་ཟབ་གཏེར་རིན་ཆེན་མཛོད་ཀྱི་སྒོ། །
དགོངས་པའི་རྩལ་གྱིས་དུས་སུ་འགྲོལ་མཁས་གསང་འཛིན་ཌཱཀྐི་ཏཱ་རེ་མའི། །
ཆོས་ཉིད་ནམ་མཁའི་ཀློང་དབྱིངས་ལས་རྡོལ་མན་ངག་ཡིད་བཞིན་ནོར་གྱི་དཔྱ། །
ཕུན་ཚོགས་རྟེན་འབྱུང་འཛིན་མར་ལེགས་བརྡལ་ཆོས་སྦྱིན་འདོད་དགུའི་དུས་སྟོན་དར། །
རབ་རྒྱན་ས་གླང་ཟླ་ཚེས་ལ་བསྟན་འཛིན་རྒྱ་མཚོས།



།
ཨོཾ་ཨཱ༔ཧཱུྃ་བཛྲ་གུ་རུ་པདྨ་སིདྡྷི་ཧཱུྃ༔ ཨོཾ་པདྨོ་ཡོ་གི་ནཱི་ཛྙཱ་ན་ཝཱ་རཱ་ཧཱི་ཧཱུྃ༔
70
2007/08/12
།



༄༅། །འགྲོ་མགོན་ཆོས་ཀྱི་རྒྱལ་པོ་༧དཔལ་ཨོ་རྒྱན་འཇིགས་མེད་ནམ་མཁའ་གླིང་པ་རིན་པོ་ཆེ་དང་༧མཁའ་འགྲོ་རིན་པོ་ཆེ་ཏཱ་རེ་བདེ་ཆེན་ལྷ་མོ་ཟུང་ལ་ན་མོ།
至尊伏藏大师一切法遍智者年龙上师佛母仁波切
Religious Leader The Omniscient Lama Discover of Fieasuie Piostial Palogyan Fiemed Nianlong Parents Rinpoche



༄༅། །ཁྱབ་བདག་གཏེར་ཆེན་རིན་པོ་ཆེ་ཤེས་བྱ་ཀུན་གཟིགས་༧དཔལ་ཨོ་རྒྱན་འཇིགས་མེད་ནམ་མཁའ་གླིང་པ་མཆོག་ལ་ན་མོ།
J, AL # = { $$ 6 Jij • — ] 1: @ # # gs & # ， E Is E JE - 》s ]
Piostiale Palogyan Figmed Namkha Lingpa Rinpoche.The Omniscient Lama of Amdo Discoveiei of Tieasuie



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་དཔེ་སྐྲུན་གསལ་བཤད།
དཔེ་སྐྲུན་གསལ་བཤད།
ཇི་སྐད་དུ་ཆུ་ཀློང་རོལ་བའི་མདོ་ལས། ང་ཡི་བསྟན་པའི་ཆོས་ཀྱི་གཞུང་།།
ཐུགས་ནས་ཐུགས་ཀྱི་གཏེར་ཏུ་སྦས། །ཡང་ན་ས་ཡི་སྙིང་པོར་བྱ། །ཅི་ཕྱིར་མུ་
སྟེགས་ཅན་མགོ་རྒོད། །ངེས་དོན་དཀྲུགས་པར་གྱུར་ཏ་རེ། །དེ་ཕྱིར་ཆུ་ཀླུང་
རྒྱུན་མི་གཅོད། །ཞེས་དང་། མདོ་གཞན་ལས། དོན་ལ་ངེས་པའི་གདེང་རྙེད་
ན། །སེམས་ལས་ཆོས་གཏེར་འབུམ་ཕྲག་རྡོལ། །ཞེས་དང་། གཏེར་ཆེན་རཏྣ་
གླིང་པས། ཤིན་ཏུ་ཟབ་པའི་མཐར་ཐུག་སྙིང་པོ་རྣམས༔ ཕྱིར་ཡང་བོད་རྣམས་
གསར་ངེས་ཆེ་བ་དང༔ སྙིགས་མའི་འགྲོ་ལ་ལྷག་པར་སྙིང་བརྩེ་བསཿ མཐའ་
དབུས་ཐམས་ཅད་གཏེར་གྱིས་བཀང་ནས་བཞག ལུས་ཅན་བུ་དང་འཕྲད་
པའི་སྨོན་ལམ་བཏབས༔ མ་འོངས་དུས་སུ་རྟོག་གེ་ཐ་སྙད་མཁན རང་ཆེ་
འབྱིན་ཅིང་གཏེར་ལ་རྩོད་ན་ཡངཿ སྙིགས་མའི་ཆོས་བྱེད་ཕལ་ཆེར་གཏེར་གྱིས་
འདྲེན༔ ཟབ་ལ་ཁ་ཚང་མ་སྒྲིབ་མཐའ་རྒྱས་ཤིང༔ གདམས་པ་སྣ་རེས་གང་
ཟག་གྲོལ་བར་ངེས༔ དེ་བས་ལས་སད་སྐལ་ལྡན་སྦྱངས་པ་ཅན༔ འཆི་བ་དྲན་ན་
གཏེར་ཆོས་ཉམས་སུ་ལོངསཿ ཚེ་གཅིག་ཐར་ལམ་ཐོབ་པོ་རྗེས་འཇུག་རྣམས༔
སྙིགས་དུས་གཏེར་ལ་མོས་པའི་སྐལ་ལྡན་རྣམས༔ དེང་སང་གུ་རུའི་ཞལ་མཐོང་
སྨོན་ལམ་བཏབས༔ ཐམས་ཅད་ལས་ཅན་ཡིན་པས་དགའ་བ་སྒོམས༔ ཞེས་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
དང་། ཨོ་རྒྱན་ཆེན་པོས། སྙིགས་མའི་དུས་སུ་བསྟན་མཐའ་གཏེར་གྱིས་སྐྱོང
ཞེས་སོགས་བཀའ་གཏེར་གཉིས་སུ་གསུངས་པ་ལྟར། ཟབ་མོའི་ཆོས་གཏེར་
རྣམས་ནི་རྒྱལ་དབང་ཨོ་རྒྱན་ཆེན་པོས་མ་འོངས་སྙིགས་མ་ལྔ་བདོའི་འགྲོ་བ་
རྣམས་འདུལ་བའི་ཕྱིར་དུ་གཏེར་སྟོན་སྤྲུལ་སྐུ་ཉིད་རྗེས་སུ་བཟུངས་ཏེ་སྨིན་
གྲོལ་གྱི་གདམས་པ་མ་ལུས་པའི་བཀའ་གཏད་རིག་སྟོང་གཉུག་མའི་དབྱིངས་སུ་
སྨོན་ལམ་གྱི་གཏད་རྒྱ་མཛད་པའི་ཟབ་ཆོས་བརྒྱུད་པ་དྲུག་ལྡན་གྱི་དབང་གི་
ཆུ་བོ་མ་ནུབ་པ། འཆི་མེད་མཚོར་འཁྲུངས་རྒྱལ་བའི་ཐུགས་ཀྱི་ཡང་བཅུད།
རིག་འཛིན་མཁའ་འགྲོ་འབུམ་གྱི་སྙིང་ཁྲག་གི་དྭངས་མ། བྱིན་རླབས་ཀྱི་ཚན་
ཁ་མ་ཉམས་ཤིང་མདོ་སྔགས་ཆོས་ཚུལ་རྒྱ་མཚོའི་ཟབ་གནད་འདུས་པ། གྲོལ་
བ་བཞི་ལྡན་གྱི་ཕྲིན་ལས་རྨད་དུ་བྱུང་བས་དུས་ངན་སྙིགས་མར་འདུལ་མདོའི་
བསྟན་པ་མི་བཞུགས་པའི་གནས་རྣམས་སུ་ཡང་ཟབ་མོ་གཏེར་གྱི་བསྟན་པ་
མི་ནུབ་དར་ཞིང་རྒྱས་ཏེ་འགྲོ་བ་གདུལ་དཀའ་བ་མཐའ་དག་སྒྲོལ་བར་མཛད་
པ་ཆོས་ཉིད་ཡིན་པ་ལྟར། སྐབས་འདིར་ཡང་། མུ་ཏིག་བཙད་པོའི་སྤྲུལ་པའི་
རོལ་གར་བ༔ ཐང་སྟོང་རྗེས་བཟུང་ཕྲིན་ལས་གླིང་བཞིར་ཁྱབ༔ དབང་མདོག་
ཐུགས་གཏེར་བཅུ་གསུམ་བཀའ་བབས་པཿ ཆོས་དབྱིངས་རྡོ་རྗེའི་ཞབས་ལ་
གསོལ་བ་འདེབས༔ ཞེས་གསུངས་པ་ལྟར། ལྷ་སྲས་མུ་ཏིག་བཙད་པོའི་སྐུ་
ཡི་སྤྲུལ་བ། མཁར་ཆེན་གྲུབ་པའི་རྒྱལ་མོའི་གསུང་གི་སྤྲུལ་བ། རྒྱལ་དབང་ཨོ་
རྒྱན་ཆེན་པོའི་ཐུགས་ཀྱི་སྤྲུལ་བ་སྟེ་སྙིགས་དུས་བསྟན་འགྲོའི་སྤྱི་དཔལ་ཆེན་
པོ་༧དཔལ་ཨོ་རྒྱན་ཕྲིན་ལས་གླིང་པའི་ཟབ་གཏེར་མགོན་པོ་ཚེ་མཐའ་ཡས་པ་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་དཔེ་སྐྲུན་གསལ་བཤད།
དང་། ཨོ་རྒྱན་ཆེན་པོ། རྟ་མགྲིན། མཚོ་རྒྱལ། རིགས་བྱེད་མ། ལྷ་ཆེན་གྱི་སྒྲུབ་
པ་སོགས་ཐུགས་ཀྱི་གཏེར་ཁ་བཅུ་གསུམ་དང་། བདེ་གཤེགས་སྒྲུབ་པ་བཀའ་
བརྒྱད་དང་། གུ་རུ་དྲག་པོའི་ཆོས་སྐོར། ཚིག་བདུན་ལས་ཚོགས་སོགས་སྒྲུབ་
ཐབས་ཀྱི་སྐོར་དང་། ཟབ་ལམ་རྫོགས་པ་ཆེན་པོ་ཆོས་དྲུག་སོགས་ཁྲིད་ཡིག་
གི་སྐོར། རྫོགས་རིམ་རླུང་གི་འཕྲུལ་འཁོར་སོགས་རྩ་རླུང་གི་སྐོར་བཅས་རྡོ་རྗེ་
ལྷ་མོ་བཅུ་དྲུག་གི་མཚོན་དོན་པོད་བཅུ་དྲུག་དང་། གཞན་ཡང་གནས་ཡུལ་ཉེར་
བཞིའི་ལུང་བྱང་ལས། རྡོའི་སྦས་ཡུལ་ཟླ་གམ་སུམ་བརྩེགས་དལ ཡུལ་ཉེར་བཞིའི་
བཀོད་པ་ཡོངས་སུ་རྫོགསཿ མ་མཁའ་འགྲོ་བྱེ་བ་འདུ་བའི་གནསཿ དཔལ་པདྨ་
འོད་དང་ཁྱད་མ་མཆིསཿ མགོན་གུ་རུ་ཡབ་ཡུམ་སྤྲུལ་བའི་གརཿ མཚན་ཨ་བྷུ་
ཏཱ་རེ་ཐབས་ཤེས་ཟུངཿ ལས་སྨོན་ལམ་མཉམ་དུ་ཁེལ་ནུས་ན༔ གཏེར་གསར་
རྙིང་གི་བསྟན་པ་ཕྱོགས་བཅུར་སྤེལ ཞེས་གསུངས་པ་ལྟར། གནུབས་ཆེན་ནམ་
མཁའ་སྙིང་པོའི་སྐུ་ཡི་སྤྲུལ་པ། མཁར་ཆེན་ཛྷཱ་ན་སཱ་རའི་གསུང་གི་སྤྲུལ་པ།
རྒྱལ་དབང་པདྨ་ཀ་རའི་ཐུགས་ཀྱི་སྤྲུལ་པ། ཁྲག་འཐུང་བདུད་འཇོམས་རྡོ་རྗེའི་
རིགས་སྲས་ཀུན་མཁྱེན་དངོས་སྣང་དྲི་མེད་འོད་ཟེར་དང་། གཞི་ཆེན་ནམ་སྤྲུལ་
འོད་གསལ་རིག་པའི་རྡོ་རྗེ། ཨ་པཾ་གཏེར་ཆེན་རིན་པོ་ཆེའི་ཕྲིན་ལས་སྤྲུལ་པ་
གསུམ་གཅིག་བསྡུས་ཀྱི་ཡང་སྲིད་དེ་མ་ཐག་པ་གདོད་མའི་མགོན་པོ་མི་ཡི་ཤ་
ཚུགས་སུ་བྱོན་པ་དུས་བབ་སྤྲུལ་པའི་གཏེར་ཆེན་མཚན་བརྗོད་པར་དཀའ་བ་
དོན་གྱི་སླད་དུ་མཚན་ནས་སྨོས་ན༧དཔལ་ཨོ་རྒྱན་ནམ་མཁའ་གླིང་པའམ་ནམ་
སྤྲུལ་རིན་པོ་ཆེ་འཇིགས་མེད་ཕུན་ཚོགས་དང་། བདུད་འཇོམས་རིན་པོ་ཆེ་འཇིགས་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
བྲལ་ཡེ་ཤེས་རྡོ་རྗེའི་གཏེར་ལུང་ལས། རྒྱལ་ཡུམ་ཕག་མོ་མཚོ་རྒྱལ་ཟུང་གི་སྤྲུལ
མདོ་ཁམས་ཌཀྐི་སུ་ཁའི་མཚན་འཆང་བ༔ གང་གི་ཡང་སྤྲུལ་སྔགས་སྐྱེས་ཏཱ་
རེ་ཡི༔ མཛད་ཕྲིན་འཕགས་བོད་ཙཱི་ནའི་ཕྱོགས་རྒྱས་ནས འབྲེལ་ཚད་མཁའ་
སྤྱོད་ཞིང་དུ་འདྲེན་པར་འགྱུར༔ ཞེས་དང་། ཆོས་རྗེ་ཡིད་བཞིན་ནོར་བུས།
སྐུ་གསུམ་རྒྱལ་བའི་ཡུམ་གཅིག་མཁའ་སྤྱོད་མ། །ཞིང་འདིའི་འགྲོ་ངོར་མི་
མོའི་ཚུལ་བཟུང་ནས། །དཔག་ཡས་ཕན་བདེའི་སྒོ་འཕར་འབྱེད་པའི་གཉེན། །
ཏཱ་རེ་དེ་ཝཱིའི་ཞབས་ལ་གསོལ་བ་འདེབས། །ཞེས་གསུངས་པ་ལྟར་དབྱིངས་
ཡུམ་ཀུན་ཏུ་བཟང་མོ་སླར་ཡང་མི་མོའི་ཚུལ་འཆང་༧ཏཱ་རེ་བདེ་ཆེན་རྒྱལ་མོ་
ཟུང་གི་ཟབ་གཏེར་ཟླ་གམ་ཀློང་དགུ་སོགས་མོས་སྤྱོད་ནས་བཅུ་གསུམ་རྡོ་རྗེ་
འཛིན་པའི་བར་གྱི་ས་ཡི་མཚོན་དོན་ལྟར་པོད་བཅུ་བཞི་བཅས་རྗེ་གང་གི་རིགས་
དང་ཆོས་བརྒྱུད་འཛིན་པའི་རྒྱལ་ཚབ་དམ་པ་གཞི་སྤྲུལ་རིན་པོ་ཆེ་ལྷག་བསམ་
རྣམ་དག་གིས་སྤར་དུ་སྐྲུན་པའི་ཡོན་སྦྱར། སྐུ་ཚེ་ཧྲིལ་པོའི་ཉེ་གནས་བླ་མ་
དགེ་ལེགས་ཉི་མས་མ་ཕྱིའི་ཤོག་སེར་ཉར་ཚགས་ཀྱི་གྲོགས་ལྡན་བྱས། ཐུགས་
ཀྱི་སྲས་མཆོག་དམ་པ་ཟབ་གཏེར་ཕྲིན་ལས་ཀྱི་བྱེད་པོ་དབང་ཆེན་པདྨ་གསུང་
གི་བབ་ངན་ལམ་རྒྱལ་བ་མཆོག་དབྱངས་ཀྱི་སྤྲུལ་བའི་ཟློས་གར་མཆོག་སྤྲུལ་
རིན་པོ་ཆེ་མཚོ་བྱུང་བཞད་པ་རྡོ་རྗེས་མ་ཕྱི་ཞུ་དག་སོགས་རྩོམ་སྒྲིག་གི་ཐུགས་
འགན་ཡོངས་རྫོགས་བཞེས་པ་བཅས་ཀྱི་བཀའ་དྲིན་ལ་བརྟེན། ཟབ་གཏེར་
གྱི་པོད་འདི་དག་སྤར་དུ་བསྐྲུན་ཏེ་སྐལ་བ་བཟང་པོའི་གདུལ་བྱ་རྣམས་ཀྱི་སྤྱན་
ལམ་དུ་ཕུལ་བ་ལགས།



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་དཔེ་སྐྲུན་གསལ་བཤད།
སྨྲས་པ།
རིང་བརྒྱུད་བཀའ་ཡི་དྭངས་བསིལ་བདུད་རྩིའི་མཚོར། །
ཉེ་བརྒྱུད་ཟབ་གཏེར་ཙིནྟ་མ་ཎིའི་དཔྱ། །
གཅིག་ཏུ་ཟླུམ་པ་ཕན་བདེའི་ཟ་མ་ཏོག ། །
དེང་འདིར་སྙིགས་མའི་གདུང་སེལ་སྨན་དུ་བསྐྲུན། །
འདིར་འབད་རྣམ་དཀར་དགེ་བའི་འོད་སྣང་གིས། །
ཟབ་གཏེར་བསྟན་པའི་པད་ཚལ་རབ་རྒྱས་ཏེ། །
སྐྱེ་དགུ་རྫོགས་ལྡན་གསར་བའི་དྲི་བསུང་གིས། །
འཚོ་བའི་མཐུན་འགྱུར་ལྷ་དང་བླ་མས་མཛོད། །
ཞེས་སྐྱབས་རྗེ་བླ་མ་ཡབ་ཡུམ་གྱི་བཀའ་འབངས་རྨོངས་བརྟུལ་སྙོམ་ལུས་པ་པདྨ་འོད་གསལ་
མཐའ་ཡས་ཀྱིས་རབ་རྒྱན་ཆུ་འབྲུག་ཟླ་བ་གཉིས་པའི་ཚེས་བཅུར་བྲིས་པ་མངྒ་ལཾ།
མཐའ་ས



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པའི་དཀར་ཆག་
དཀར་ཆག
ཨོཾ་སྭ་སྟི། འདིར་རྒྱལ་དབང་ཨོ་རྒྱན་ཆེན་པོ་པདྨ་ཡབ་ཡུམ་གྱི་གསང་གསུམ་
ལྷུན་གྲུབ་ཀྱི་སྒྱུ་འཕྲུལ་ཁྱབ་བདག་གཏེར་ཆེན་བླ་མ་འཇའ་ལུས་པ་མཚན་བརྗོད་
པར་དཀའ་བ་དོན་གྱི་སླད་དུ་མཚན་ནས་སྨོས་ན་༧དཔལ་ཨོ་རྒྱན་འཇིགས་མེད་
ནམ་མཁའ་གླིང་པ་རིན་པོ་ཆེ་དང་༧སྔགས་སྐྱེས་མཁའ་འགྲོ་རིན་པོ་ཆེ་ཏཱ་རེ་བདེ་
ཆེན་ལྷ་མོ་ཟུང་གི་ཟབ་གཏེར་ནམ་མཁའ་མཛོད་ཀྱི་ཆོས་སྡེ་འགའ་ཕྱོགས་གཅིག་
ཏུ་བསྡེབས་པ་ལས། བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ་སྟེ
ན་པོད་ལ། །
སྐྱབས་རྗེ་ནམ་སྤྲུལ་རིན་པོ་ཆེ་༧འཇིགས་མེད་ཕུན་ཚོགས་ཀྱིས་༧མཁའ་འགྲོ་
ཏཱ་རེ་དེ་ཝཱི་མཆོག་ལ་ཕུལ་བའི་ཞུ་ཕྲིན་ཕྱག་ཡིག་རྣམས་ཕྱོགས་བསྡུས་རྡོ་རྗེའི་
་་་་་་་་་་་་་་་་་་་་་་་་་་་
སྔགས་སྐྱེས་༧མཁའ་འགྲོ་རིན་པོ་ཆེ་ཏཱ་རེ་དེ་ཝཱིས་སྐྱབས་རྗེ་༧ནམ་སྤྲུལ་རིན་
པོ་ཆེ་འཇིགས་མེད་ཕུགས་ཚོགས་མཆོག་ལ་ཕུལ་བའི་ཞུ་འཕྲིན་ཕྱག་ཡིག་རྣམས་
ཕྱོགས་བསྡུས་པདྨའི་ཕྲེང་བ།་་་་་་་་་་་་་་་་་་་་་་་་་་་་་་་་་་་་་་་༌་ ༧
བཅས་ཁྱོན་ལྡེབ་གྲངས་༡༡༤དང་ཚན་གྲངས་༣༧བཅས་བཞུགས་པའོ། །
ཕྲེང་བ།་་་་་་་་་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཆོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
ཅེས་སྔོན་བྱོན་གཏེན་ཆེན་དུ་མས་རྡོ་རྗེས་ལུང་གིས་བསྔགས་པའི་དཔལ་སྙན་
ལུང་ཐེག་ཆེན་ཆོས་འཁོར་གླིང་ནས་གདུང་སྲས་གཞི་སྤྲུལ་རིན་པོ་ཆེ་ལྷག་བསམ་
རྣམ་དག་སོགས་ཀྱིས་ཟབ་གཏེར་འདི་ཉིད་མི་ཟད་ཆོས་སྐུའི་རང་བསྲེལ་གཅིག་
ལས་དུ་མར་འཕྲུལ་སླད་གསུང་པོད་གློག་སྤར་གྱི་ཕྱི་མོའི་མཐུན་རྐྱེན་བཅས་
ལེགས་པར་སྦྱར་ཏེ་རྒྱལ་བའི་བསྟན་པ་སྤྱི་དང་། བྱེ་བྲག་གསང་ཆེན་རྡོ་རྗེ་ཐེག་
པའི་བསྟན་པ་རིན་པོ་ཆེ་དར་ཞིང་རྒྱས་ལ་རིས་མེད་བསྟན་འཛིན་ཡོངས་ཀྱི་
ཐུགས་བཞེད་གེགས་མེད་འགྲུབ་པ་དང་། མཁའ་ཁྱབ་སེམས་ཅན་མ་ལུས་པ་
རྫོགས་བྱང་ཐོབ་པའི་ཐུགས་བསྐྱེད་བླ་མེད་དང་བཅས་སླར་ཡང་རབ་རྒྱན་ཆུ་
འབྲུག་ལོའི་ཟླ་ཚེས་བཟང་པོ་ལ་རྟེན་འབྱུང་རྣམ་པར་དགེ་བའི་དཔལ་དང་ཆབ་
གཅིག་སྤེལ་བས་ཟབ་གཏེར་ཆོས་ཀྱི་སྣང་བས་ས་གསུམ་ཡོངས་སུ་ཁྱབ་པའི་
རྒྱུར་གྱུར་ཅིག དགེའོ།། །། །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ན
སྐྱབས་རྗེ་ནམ་སྤྲུལ་རིན་པོ་ཆེ་༧འཇིགས་མེད་ཕུན་ཚོགས་
ཀྱིས་༧མཁའ་འགྲོ་ཏཱ་རེ་དེ་ཝཱི་མཆོག་ལ་ཕུལ་བའི་
ཞུ་ཕྲིན་ཕྱག་ཡིག་རྣམས་ཕྱོགས་བསྡུས་རྡོ་རྗེའི་
ཕྲེང་བ་ཞེས་བྱ་བ་བཞུགས་སོ། །
ཀ་དག་ཆོས་སྐུའི་ཀློང་ན་ཀུན་བཟང་མོ། །རང་བཞིན་ལོངས་སྐུའི་ཞིང་ན་ཏཱ་
རེ་ཡུམ། །ཐུགས་རྗེ་སྤྲུལ་སྐུ་ངག་དབང་ལྷ་མོ་མཆོག །རྣམ་གསུམ་དབྱེར་མེད་
ཡེ་ཤེས་མཚོ་རྒྱལ་མས། །སྨོན་པའི་དོན་འདི་འགྲུབ་པའི་དཔང་པོ་མཛོད། །
མཁའ་དབྱིངས་རྒྱན་མེད་ཉི་ཟླས་རྒྱན་སྤྲས་བཞིན། །གནས་མཆོག་ཨོ་རྒྱན་
མཁའ་འགྲོའི་གླིང་མཆོག་ནས། །མཁའ་ཁྱབ་འགྲོ་བའི་དཔལ་དུ་ལེགས་
ཤར་བའི། །མཁའ་སྤྱོད་དབང་མོའི་སྙན་གྱི་ཨུཏྤལ་དྲུང་། །རིན་ཆེན་མར་
གད་ཞུན་མའི་མདངས་ཀྱི་མཚོར། །སྔོ་ལྗང་ཨུཏྤལ་སྡོང་པོ་ལྡེམ་པ་བཞིན། །
ཉམས་མེད་རབ་རྒྱས་ལས་སྨོན་རྟེན་འབྲེལ་མཚོར། །བསྐྱུད་མེད་ལྗོན་ཤིང་
གཏམས་ཀྱི་འབྲས་བུས་དུད། །གཡར་ཁམས་བཅུ་དྲུག་ཆ་ལྡན་དཀྱིལ་འཁོར་
ལ། །ཉེར་འཚེ་ཉེ་བར་འཕར་འགྲོ་ཡིས་དབེན་པའི། །གཏམ་སྙན་རྔ་སྒྲའི་རྒྱལ་
མོ་ཐོས་པའི་མོད། །བདག་ཡིད་མདོངས་མཐའ་སྤྲོ་བས་ཟློས་གར་ངོམ། །སྨོན་
ལམ་གཏད་རྒྱའི་དཀྱིལ་འཁོར་ཡོངས་སུ་རྫོགས། །ཟབ་བཅུད་སྤེལ་བའི་
རི་དྭགས་མཚན་མ་ཅན། །སྔ་འགྱུར་ཆུ་གཏེར་སྤེལ་བའི་གཉེན་མཆོག་ཁྱོད། །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
སྐལ་བཟང་བསོད་ནམས་ཤར་རིའི་ཕྲག་ན་མཛེས། །འདི་ན་ཕྲན་ཡང་མཆོག་
གསུམ་གདུགས་དཀར་འོག །གནས་སྐབས་ཟག་ཕུང་བདེ་འཚམས་ངང་དུ་
མཆིས། །དད་གུས་དགའ་སྤྲོའི་ཨུཏྤལ་བཞད་པའི་ཚེ། །རེ་བའི་ཞུ་མཆིད་
འདབ་མའི་སྒྲ་ལ་དྲངས། །ཨ་ཧོ་དུས་གསུམ་རྒྱལ་ཀུན་བསྐྱེད་པའི་ཡུམ། །
མཁར་ཆེན་རིགས་འཁྲུངས་མཚོ་བྱུང་ལྷ་མོའི་གཟུགས། །རྟོགས་པའི་འཕྲོ་
སད་གསང་སྔགས་ཆོས་ལ་སེམས། །མི་བརྗེད་གཟུངས་ཐོབ་བཀའ་ཡི་བསྡུ་
བ་མཛད། །མཁའ་འགྲོའི་གཙོ་མོ་ཡེ་ཤེས་མཚོ་རྒྱལ་གྱི། །སྒྲུབ་ཐབས་རྒྱ་
མཚོའི་སྲོག་བཅུད་གདམས་པའི་མཐིལ། །དགོས་འདོད་རེ་སྐོང་ཡིད་བཞིན་
དབང་གི་རྒྱལ། །ལྔ་བདོའི་བསྟན་འགྲོར་མཆོག་ཏུ་སྨན་པ་ཡི། །བླ་མའི་རྣལ་
འབྱོར་གདུང་འབོད་དང་བཅས་པ། །ལས་བྱང་ཚོགས་བསྐང་རྗེས་ཆོག་ཆ་
ཚང་བ། །དེ་ལ་ལས་བཞི་སོ་སོར་སྒྲུབ་པའི་ཐབས། །སྨིན་བྱེད་དབང་དང་
སྦྱིན་བསྲེགས་བརྔན་མདོས་སོགས། །ཉམས་ཆག་སྡིག་སྒྲིབ་དག་པའི་བདུད་
རྩི་མཆོག །བྱིན་རླབས་དངོས་གྲུབ་འབྱུང་བའི་བུམ་པ་བཟང་། །ཚེ་འདིར་
མཆོག་ཐུན་དངོས་གྲུབ་བརྙེས་པ་ལ། །མེད་དུ་མི་རུང་མཁའ་འགྲོའི་སྙིང་གི་
ཁྲག །དགོངས་པ་མི་འགྱུར་དབྱིངས་ཀྱི་ཁང་བཟང་དུ། །དྭངས་མ་ལྔ་འདུས་
ཐིག་ལེའི་སྒྲོམ་དུ་བཞུགས། །མཁྱེན་གཉིས་ཤེས་རབ་ཟབ་མོའི་ཁ་བྱང་མཆོག །
རྩོལ་མེད་དགོངས་པའི་གཏེར་སྒོ་འབྱེད་པར་ངེས། །ཕ་གཅིག་རྗེ་བཙུན་མཚོ་
སྐྱེས་བླ་མ་ཡི། །ཕ་ཕོགས་ཐུགས་བཅུད་གསང་བ་ཟབ་མོའི་གཏེར། །མཚོ་
རྒྱལ་སྒྲུབ་ཐབས་དངོས་གྲུབ་སྦུར་ལེན་མཆོག །སྔོན་ཚེ་ལྷ་སྲས་མུ་ཏིག་བཙན་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ན
པོ་དང་། །ལོ་པཎ་མཆོག་གྱུར་རྣལ་འབྱོར་ནམ་མཁའི་སྙིང་། །བདེ་སྟོང་གཟུང་
མ་མཁར་ཆེན་བཟའ་ལ་གཏད། །དེ་རྗེས་ཨོ་རྒྱན་སྨིན་གྲོལ་གླིང་མཆོག་ནས། །
སྨོན་ལམ་གཏད་རྒྱ་དུས་སུ་སྨིན་ན་ཡང་། །རྟེན་འབྲེལ་འཕྲོ་ཅན་ཙམ་ལས་
ཕབ་མེད་པའི། །ཚུལ་འདི་ཐུགས་ཀྱིས་མི་མཁྱེན་མི་སྲིད་ཅིང་། །ཚེ་རབས་
མང་པོར་འབྲལ་མེད་འགྲོགས་པ་ཡི། །བརྩེ་ཆེན་ལྡན་ཕྱིར་ཐུགས་ལ་གསལ་
བར་འཚལ། །ནམ་ཟླས་བསྐུལ་བའི་རྩི་ཐོག་འབུས་པ་བཞིན། །ལས་འཕྲོའི་
པདྨའི་ཟབ་གཏེར་དེ་ལྟར་རོ། །དྲི་མེད་ལས་སྨོན་རྟེན་འབྲེལ་འཛོམས་པའི་
ཚེ། །བསྐུལ་བའི་ཞུ་མཆིད་ཐུགས་ཀྱི་དཔལ་བེའུ་རྒྱར། །འདོར་མེད་རེ་
འབྲས་དོན་སྨིན་གནད་ཐིང་ཞུ། །ཉིད་སྐུར་མཐུན་རྐྱེན་སྒྲུབ་དགོས་གང་
མཆིས་པ། །དེ་དེ་བསྙེལ་བ་མེད་པའི་བཀའ་དྲིན་མཛོད། །འདོད་པའི་སྒྱུ་རྩལ་
འཕྲུལ་གྱི་ལྕགས་ཀྱུ་ཡིས། །དགའ་བཞིའི་ཡེ་ཤེས་དབྱིངས་སུ་འདྲེན་མཁས་
པའི། །བདེ་སྟོང་དབང་མོའི་ཐུགས་ལ་བབས་གྱུར་ན། །གསུང་འཕྲིན་ཕོ་ཉ་
གངྒཱའི་ཆུ་རྒྱུན་ནམ། །ནམ་མཁའི་ལམ་ལ་ཉི་ཟླའི་འགྲོས་བཞིན་མཛོད། །
སྐུ་ཚེ་ཞབས་པད་རྡོ་རྗེའི་ཁྲིར་བཞུགས་པའི། །ཐབས་ཚུལ་ཐུགས་བསྐྱེད་གོ་
ཆ་ལྷོད་མེད་ཞུ་ཞུ་ཞུ།།



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
༈ རིགས་སྔགས་འཆང་ཆེན་རྒྱལ་དབང་པདྨ་འབྱུང་། །མི་བརྗེད་གཟུངས་
ཐོབ་ངག་དབང་མཚོ་རྒྱལ་མ། །དབྱེར་མེད་གཅིག་བསྡུས་བླ་མ་རིན་པོ་ཆེས། །
བརྩེ་ཆེན་སྤྱན་གྱིས་གཟིགས་ལ་དཔང་པོར་བཞུགས། །སྐྱེ་བ་དུ་མར་ལས་
སྨོན་འབྲེལ་བ་ཡི། །ནམ་ཡང་བསྐྱད་མེད་སྙིང་གི་ནོར་བུ་མཆོག །མཁའ་
སྤྱོད་བདེ་བའི་རྡོ་རྗེའི་སྙན་དྲུང་དུ། །འཕྲིན་ཡིག་ཏམ་བུའི་སྒྲ་ཡིས་ཞུ་བ་
བསྐྲུན། །ཨེ་མ་རྒྱལ་དབང་པདྨ་ཡི། །ཟབ་བཅུད་མཁའའགྲོའི་སྙིང་བཅུད་
མཆོག །བསྟན་འགྲོའི་རྒུད་གསོའི་ཡིད་བཞིན་ནོར། །རིང་མིན་རྙེད་པའི་
རྟེན་འབྲེལ་འགྲིགས། །ཡ་ཡ་ད་ལྟ་དེ་ཙམ་གྱིས། །རྗེས་སུ་དགེ་ལེགས་གཏམ་
གླེང་བྱེད། །སྐུ་ཚེ་འགྱུར་མེད་བརྟན་པར་སྨོན། །དོན་འདི་ཡིད་བཞིན་འགྲུབ་
པ་ཡི། །མཐུན་འགྱུར་རྩ་གསུམ་སྲུང་མས་མཛོད། །
པས
IIIIIIIIIII



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ན
༈ ཨེ་མ་བདེ་གཤེགས་རྒྱལ་བ་ཀུན་འདུས་མཚོ་སྐྱེས་བླ་མ། །བདེ་སྟོང་
ཡེ་ཤེས་བསྐྱེད་མཛད་མཁར་ཆེན་བཟའ་ཡིས། །བདེ་ཆེན་འདུ་འབྲལ་མེད་
པར་བྱིན་གྱིས་བརླབས་ནས། །བདེ་ལེགས་བཀྲ་ཤིས་དཔལ་གྱི་ཤིས་པ་
སྩོལ་ཅིག །སྐྱེ་ཀུན་ལས་སྨོན་མཐུན་པའི་རིགས་ལྡན་ཟླ་གཞོན། །བྱམས་
ལྡན་མཛའ་གཅུགས་སྙིང་གི་ཐིག་ལེའི་དྭངས་མ། །འགྱུར་མེད་གཏན་གྱི་
གྲོགས་གཅིག་བདེ་བའི་རྡོ་རྗེར། ཀུན་གསལ་བྲིས་པའི་རི་མོ་ཚིག་གསུམ་
སྤྲིང་སྙམ། །མ་མཇལ་ཡིག་རིས་མང་སྤྲིང་ངོ་ཚའི་གནས་ལ། །བརྩེ་ཆེན་ལྡན་
ཕྱིར་ཐུགས་ཁྲེལ་མི་མཛད་སྙམ་བྱུང་། །མདོ་མེད་རྒད་པོའི་ངག་ལ་ཆ་བཞག་
མེད་ཀྱང་། །གཡོ་མེད་ཨ་མཚར་གཏམ་གྱི་མེ་ཏོག་མཆོད་སྙམ། །དགོང་
སྔོན་བཻཌཱུརླ་ཡི་མཁའ་ལམ་ཡངས་པོར། །འོད་སྟོང་ཤིང་རྟ་བདུན་པའི་འཛུམ་
ཟེར་འགྱེད་ཚེ། །ཨུཏྤལ་པདྨ་དཀར་པོའི་འཛུམ་ཞལ་བཞད་ཅིང་། །ངད་ལྡན་
དྲི་བཟང་འཐུལ་བ་རྒྱུ་རྐྱེན་རྟེན་འབྲེལ། །ནེའུ་གསིང་གཡུ་མདོག་མཛེས་པའི་
ཐང་ལྗོངས་ཡངས་པོར། །གསར་འཁྲུངས་རྐང་འཐུང་པདྨའི་དགའ་ཚལ་
བཞད་ཅིང་། །དྲུག་འགྱུར་གླུ་དབྱངས་ལེན་པའི་རྐང་དྲུག་སྦྲང་མས། །ཟིལ་
མངར་སྦྲང་རྩིའི་བཅུད་རོལ་སྔོན་ལས་བཀོད་ཐང་། །ཟབ་གསང་མི་འགྱུར་
དཔལ་གྱི་བསམ་ཡས་ཕོ་བྲང་། །མཁན་སློབ་རྗེ་འབངས་རིག་འཛིན་ཌཱཀྐིའི་
ཚོགས་གྲལ། །གསང་ཆེན་ཆོས་ཀྱི་དགའ་སྟོན་བདུད་རྩི་འགྱེད་ཚེ། །དབང་
བསྐུར་སྨོན་ལམ་གཏད་རྒྱའི་དམ་ཚིག་དྲན་ནམ། །རྗེ་འབངས་མཆོག་གྱུར་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
གནུབས་བན་ནམ་མཁའི་སྙིང་དང་། །མི་བརྗེད་གཟུངས་ཐོབ་ཡེ་ཤེས་མཚོ་
རྒྱལ་མ་ལ། །རེག་གྲོལ་ཕྱག་རྒྱའི་ཉེ་ལམ་ཨ་ནུའི་ཟབ་ཆོས། །བདེ་སྟོང་
དགའ་བཞིའི་ཡེ་ཤེས་མངོན་དུ་འགྱུར་བྱེད། །སྒྱུ་ལུས་ལྷ་སྐུར་སྨིན་པའི་
ཐབས་ཀྱི་ལམ་མཆོག །ཟབ་བཅུད་བདུད་རྩིའི་བུམ་བཟང་བསྩལ་བ་དྲན་
ནམ། །རིགས་སྔགས་འཆང་ཆེན་རྒྱལ་དབང་ཨོ་རྒྱན་ཆེན་པོའི། །བཀའ་
མཆིད་མི་འགྱུར་རྡོ་རྗེའི་ཕྲེང་བ་འདི་གནང་། །སྐྱེ་ཀུན་མི་ཉམས་དམ་ཚིག་
མིག་ལྟར་སྲུངས་དང་། །དུས་ཀུན་ང་དང་སྐད་ཅིག་མི་འབྲལ་བྱིན་བརླབས།།
མ་འོངས་དུས་ན་མདོ་ཁམས་ཟལ་མོའི་རྒྱུད་དུ། །ཉེ་སྒྲོལ་བྱེད་དང་འབྲུ་མང་
ལོ་འཛིན་དུས་སུ། །ཕྱི་རྐྱེན་ཀླ་ཀློ་ནང་རྐྱེན་འོལ་སེའི་མཐུ་ལས། །ཕྲ་མོའི་
དམ་ཚིག་རྟེན་འབྲེལ་གནད་འཆུག་བཅོས་བྱེད། །རྟེན་སྙིང་འབུམ་དང་
བསྐང་ཚོགས་ཚད་ལྡན་གནད་དོ། །དོན་ཀུན་གྲུབ་ལོའི་གླང་ཁྱིམ་ཅན་གྱི་ཟླ་
བར། །གཟའ་དར་གྲོ་སྐྱེས་དུས་སུ་ཌཱཀྐིའི་ཚོགས་མཆོད། །བྱས་ན་ལས་
སྨོན་རྟེན་འབྲེལ་གཏད་རྒྱའི་མཐུ་སད། །ཤར་ཕྱོགས་གཡུ་མཚོའི་དུས་སུ་
རིན་ཆེན་སྒྲོམ་རྒྱར། །ཟབ་བཅུད་བདེ་སྟོང་དགའ་བཞིའི་གསང་ལམ་ཞེས་
བྱ། །དུས་སུ་བབ་ཚེ་མ་དང་མཁའ་འགྲོའི་ལུང་སྟོན། །ལག་ཏུ་རྙེད་ཚེ་ཤིན་
ཏུ་གསང་རྒྱ་གལ་ཆེ། །འབྱུང་བ་གསེར་གྱི་སྙིང་པོར་ལྗོན་ཤིང་སྐྱེས་བཞིན། །
བསམ་དོན་ཡིད་བཞིན་འགྲུབ་པ་མཁའ་འགྲོའི་ཐ་ཚིག །ཞེས་པའི་བཀའ་
ཆེམས་གསེར་གྱི་རི་མོ་དེ་ཡང་། །ཐུགས་ལ་མངའ་འམ་ལྷ་གྲོགས་བདེ་བའི་
རྡོ་རྗེ། །བདེ་དགའ་འབར་གཡོས་རྩ་རླུང་འཕྲུལ་གྱི་ལྕགས་ཀྱུས། །བདེ་ཆེན་



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར། ན
དགའ་བཞིའི་ཡེ་ཤེས་དབྱིངས་སུ་འདྲེན་མཁས། །བདེ་སྟོང་ཡེ་ཤེས་བསྐྱེད་
པའི་མཆོག་གི་གྲོགས་ཁྱེད། །བདེ་ལྡན་ཟལ་མོའི་རྒྱུད་འདིར་བཞུགས་པ་ངོ་
མཚར། །སྔོ་ལྗང་མཚོ་དང་གསེར་མིག་ཉ་མོ་འབྲལ་མེད། །རབ་དཀར་
བྲག་དང་ཐང་དཀར་རྒོད་པོ་འབྲལ་མེད། །ཨ་སྔོན་དགུང་དང་གསལ་བྱེད་
ཉི་ཟླ་འབྲལ་མེད། །དབང་བསྐུར་སྨོན་ལམ་དམ་ཚིག་ནམ་ཡང་འབྲལ་
མེད། །སྣང་ཆ་ཐབས་ཀྱི་ངོ་བོ་མཚོ་སྐྱེས་བླ་མ། །སྟོང་ཆ་ཤེས་རབ་མཚོ་
རྒྱལ་ཡེ་ཤེས་མཁའ་འགྲོ། །གཉིས་མེད་ཟུང་འཇུག་སྲས་མཆོག་བདེ་ཆེན་
རོལ་བ། །སྣོད་བཅུད་དག་མཉམ་ཆེན་པོའི་དཀྱིལ་འཁོར་ཨེ་ཧོ། །ཡེ་ཤེས་
གཟི་ཆེན་ལང་ཚོ་རྒྱས་པའི་ཞལ་བཟང་། །བྱམས་བརྩེའི་འཛུམ་རས་འཁྱུགས་
པའི་ཡིད་ནོར་ཆུ་ཤེལ། །འཕྲིན་ཡིག་ཟླ་ཟེར་བདུད་རྩི་ནམ་རྒྱུན་སྤྲིང་ཞིང་། །
ཐུགས་ཡིད་གཅིག་འདྲེས་གཟི་འོད་འབུམ་ཕྲག་སྩོལ་ཤོག །གྲོགས་ཁྱེད་
བྱང་ཆུབ་བར་དུ་འབྲལ་མེད་འགྲོགས་ནས། །བསྟན་འགྲོའི་རྒུད་པ་མཐའ་
དག་གསོ་བའི་མཐུ་ལྡན། །བདུད་སྡེའི་གཙོར་བྱས་བཟང་ངན་འབྲེལ་ཐོགས་
འགྲོ་རྣམས། །འདྲེན་པའི་དེད་དཔོན་དམ་པར་འགྱུར་བར་སྨོན་ནོ། །
ཕྲན་པདྨ་དྲི་མེད་བློ་གྲོས་ནས།



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
༈ མཐོང་བས་ཡིད་འཕྲོག་མཚན་དཔེས་མཛེས། །ཐོས་པས་རྣམ་གྲོལ་
བརྡ་ཆོས་འགྱེད། །དྲན་པས་བདེ་ཆེན་དཔལ་སྩོལ་བའི། །ངག་དབང་ལྷ་མོས་
རྟག་ཏུ་སྐྱོངས། ། སླར་ཡང་། སྐུ་ཚེ་ཚེ་མཐའ་ཡས་པས་སྲུངས། །བསོད་
ནམས་ནམ་མཁའི་ཁྱོན་ལྟར་ཡངས། །སྙན་གྲགས་གྲགས་པའི་མུ་ཁྱུད་མཐོ། །
སྨོན་ལམཾ་ལམ་གསུམ་འགྲུབ་པར་སྨོན། །
ཨེ་ཡ་ཡ། གནས་དགའ་ལྡན་ལྷ་ཡི་ཕོ་བྲང་ནས། །ལྷ་བྱམས་མགོན་རྗེ་
བཙུན་རིན་པོ་ཆེས། །གསུང་ཞལ་བཟང་བདུད་རྩིའི་བུམ་བཟང་ལས། །འབྱུང་
འགྱུར་རི་མོ་འདི་ལྟར་གནང་། །ཁྱོད་ལྷའུ་གཡུ་ཡི་ཐོར་གཙུག་དང་། །སྨན་
ལྷ་མོ་དབྱངས་ཅན་བཞད་མ་གཉིས། །དུས་ད་ལྟ་སུམ་རྩེན་གནས་འདིར་
འཛོམས། །ཆོས་བདེ་སྐྱིད་དཔལ་ལ་ལོངས་སྤྱོད་སྤྲོ། །དུས་མ་འོངས་བསིལ་
ལྡན་གངས་རིའི་ལྗོངས། །ལས་སྨོན་ལམ་དབང་གིས་མཉམ་དུ་འཛོམས། །
ཆོས་བདེ་སྟོང་དགའ་བཞིའི་དཔལ་ལ་སྤྱོད། །མགོན་པདྨའི་བཀའ་གསུང་
གཙུག་ཏུ་ཟུང་། །དུས་སྐྱེ་བའི་ཕྲེང་བ་ཐམས་ཅད་དུ། །ང་བྱམས་པ་མགོན་
པོ་མི་འབྲལ་འགྲོགས། །གསུངས་དེ་ཚོ་ཐུགས་ལ་ཨེ་གསལ་ལོ། །ངའི་འཁྲུལ་
བའི་སྣང་ཆ་དེ་འདྲ་གདའ། །རེད་ཨེ་དགོངས་སྙིང་ནོར་ཏཱར་པོ་ལགས། །
8



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ན
༈ ཨོཾ་ངོ་བོ་སྟོང་པ་ཆོས་ཀྱི་སྐུ། །ཨཱརང་བཞིན་གསལ་བ་ལོངས་སྤྱོད་
རྫོགས། །ཧཱུཾ་ཐུགས་རྗེ་འགག་མེད་སྤྲུལ་པའི་སྐུ། །ཧཱུྃརིགས་འདུས་མཚོ་
སྐྱེས་བླ་མས་སྐྱོངས། །ཡིད་དྭངས་གསལ་ཤེལ་གྱི་མེ་ལོང་ངོར། །རྩལ་སྣང་
བའི་རི་མོ་འདི་ལྟར་བཀྲ། །གླིང་དཀར་པོའི་བསྟན་པ་ཕྱི་དར་དུས། །ཡུལ་
བདེ་ལྡན་སྨུག་པོ་འཇང་གི་ཡུལ། །འཇང་དགའ་སྐྱིད་བཀྲ་ཤིས་ནོར་བུའི་
གླིང་། །གནས་ཡང་སྐྱིད་གཡུ་འབྲུག་འགྱིང་རྫོང་ན། །དཔལ་གསང་བདག་
སྤྲུལ་པའི་ཟློས་གར་བ། །འཇང་དཔའ་བོ་གཡུ་ལྷ་ཐོག་འགྱུར་གྱིས། །ཁ་ཚེ་
སྟོད་འཇང་གི་གཅེས་ཕྲུག་བྱས། །མཐོ་སྐུ་རྒྱལ་ལྷོ་བྲག་མན་ཆད་དང་། །
དམའ་རྒྱ་ནག་ཏྲི་ཐུང་ཡན་ཆད་དེ། །དཔུང་ལས་དམག་ཕབ་ནས་དབང་དུ་
བསྡུས། །ཚེ་སྐེད་ལ་གླིང་གི་དཔའ་ཐུལ་བྱས། །རྫོང་བཅུ་གསུམ་ཕབ་པའི་
གཙོ་འཛིན་བྱས། །ཚེ་སྨད་དུ་རིམ་གཉིསཉམས་བླངས་ནས། །ལས་འབྲེལ་
ཚད་རྔ་ཡབ་དཔའ་རིར་བཀོད། །ས་འཇང་ཡུལ་ཞེ་ཐང་སྐྱིད་དང་གཅིག །
འཇང་མི་ཁྲི་ལོངས་སྤྱོད་ཆེ་དང་གཉིས། །བུ་གཡུ་ལྷ་དཔའ་རྩལ་རྒོད་དང་
གསུམ། །གསུམ་འཛོམས་པ་གོང་མའི་བཀོད་ཐང་རེད། །མོན་ཤེལ་བྲག་ནོར་
བུའི་གཏེར་སྒོ་ནས། །གོ་ཁྲབ་རྨོག་མཚོན་གྱི་རིགས་བྱེད་དང་། །གཏེར་རིན་
ཆེན་ནོར་བུ་ཆ་བདུན་དང་། །རྫས་རིན་ཆེན་སྒྲོམ་བུ་བཅུ་གསུམ་བླངས། །རྒྱུད་
ཡང་ཏིག་ཐིག་ལེ་གསེར་ཞུན་མ། །བཅུད་སྙིང་ཐིག་ཟབ་ཆོས་སྐོར་བཞི་ཕབ། །
མགོན་པདྨའི་དབང་བཀའ་ཐོབ་པའི་དུས། །ལས་སྨོན་ལམ་གཏད་རྒྱ་མཉམ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ཐེབས་པའི། །མ་ཨཱརྱ་ཏཱ་རེའི་སྤྲུལ་བ་མཆོག །སྨན་མོན་ཟ་མེ་ཏོག་ལྷ་མཛེས་
དེས། །ལམ་བདེ་སྟོང་སྒོམ་པའི་གྲོགས་མོ་བྱས། །ཆོས་གསང་སྔགས་ཟམ་
མོའི་ལྡེའུ་མིག་མཛད། །བཀའ་ཟབ་བཅུད་གདམས་པའི་གཏད་རྒྱ་དཀྲོལ། །
སྐུ་བདེ་བའི་མེ་ཏོག་བདག་པོ་དེ། །ཀུན་གྲགས་པ་ཆེ་རྒྱུད་སྟག་རོང་ཟེར། །
དོན་ཡིན་པ་གཡུ་ལྷ་དཔའ་བོས་བྱས། །གླིང་སེང་ཆེན་སྐྱེས་བུའི་ཐུགས་བཞེད་
འགྲུབ། །འཇང་མོན་ཡུལ་དཀར་པོ་ཆོས་ལ་བསྒྱུར། །ཆོས་བཤད་སྒྲུབ་ཟུང་
འཇུག་བསྟན་པ་སྤེལ། །ཐབས་གསང་སྔགས་ཟབ་མོ་ཉམས་སུ་བླངས། །
ལས་གང་འབྲེལ་དྷུ་མ་ཐ་ལར་བཀོད། །དུས་སྐྱེ་ཀུན་མི་འབྲལ་དམ་ཚིག་
སྦྲེལ། །བདེ་དགའ་སྐྱིད་འཛོམས་ལ་བརྩེ་བས་འགྲོགས། །དུས་ད་ལྟ་མདོ་
ཁམས་ཟལ་མོའི་རྒྱུད། །ལས་སྨོན་ལམ་གཏད་རྒྱ་མཉམ་དུ་སད། །མྱུར་
རྩལ་ལྡན་སྤྲེལ་གྱི་ལོ་ཁམས་ལ། །གནས་ཤར་ཕྱོགས་གཡུ་རིའི་མཚོ་འགྲམ་
དུ། །ཕ་པད་འབྱུང་ཡབ་ཡུམ་ཚོགས་འབུམ་དང་། །མཆོག་སྨོན་ལམ་མཉམ་
དུ་འདེབས་ནུས་ན། །རྫས་རིན་ཆེན་སྒྲོམ་བུ་རིགས་ལྔའི་གྲངས། །ཆོས་ཡང་
ཐིག་ཟབ་མཛོད་བཅུ་གསུམ་ལོན། །ཆོས་བདེ་སྟོང་དགའ་བཞིའི་འཕྲུལ་
འཁོར་མཐུས། །མགོན་ནུས་ལྡན་སྤྲུལ་བའི་མྱུ་གུ་སྨིན། །བཞི་བརྒྱད་ཀྱི་འཚུབས་
མ་ཕུར་བས་གཞོམ། །བྱང་ཨ་ཁྱུང་དྷརྨའི་མིང་ཅན་གྱིས། །ཀླུའི་དབང་ལྡན་
ནོར་བུ་ཕུལ་བའི་ཚེ། །དོན་གང་བརྩམས་འགྲུབ་པའི་རྟེན་འབྲེལ་ལེགས། །
ནོར་སྲུང་གི་སྒྲ་འཛིན་ངོམ་པའི་དུས། །ཉེས་ལྟུང་གི་དྲི་མ་སྦྱང་མཛད་པའི། །
དཔལ་རྡོར་སེམས་སྒྲུབ་ཐབས་ཆ་ལག་བཅས། །ཐུགས་དགོངས་ཀློང་ཡངས་
10



ནི
བབསྐར།
དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
པའི་དལ་ནས་ཕབ། །གནས་ཡུལ་གྲུ་བཅུ་གསུམ་སྒྲུབ་གྲྭ་ཚུགས། །ལྷ་རྡོར་
སེམས་ཀྱི་བསྟན་པ་ཉིན་མོར་བྱེད། །ཐུགས་སྐལ་ལྡན་བུ་ཆེན་ཉེར་ལྔ་སོགས། །
གང་འབྲེལ་ཚད་ཐར་བའི་ལམ་ལ་བསྙེགས། །བརྡ་རང་ཤར་རེ་ཞིག་དེ་ཙམ་
མོ། །དོན་དགོས་གལ་བྱུང་ཚེ་རིམ་བཞིན་གསལ། །གཏམ་དེ་ཚོ་ཐུགས་ཀྱི་
དཔལ་བེའུར་ཆོངས། །བརྡ་རྩལ་སྣང་ཤར་ཆ་དབྱིངས་ལ་དེངས། །སྤྱི༔
༈ བྱམས་བརྩེ་ལྡན་ཡིད་ཀྱི་དྭངས་མ་ལགས། །སྐྱེ་སྔོན་མའི་འབྲེལ་
ཚུལ་སེམས་ལ་ཤར། །ཡིད་དགའ་སྐྱོ་མཆི་མའི་ཆར་རྒྱུན་བབས། །བློ་འགྱུར་
མེད་གཡུ་ལྗོངས་ནེའུ་གསིང་གཞིར། །དད་དམ་ཚིག་དྲི་མེད་པད་གཞོན་
བཞད། །རྐྱེན་མི་མཐུན་བ་མོའི་ཉེར་འཚེ་དབེན། །ཐབས་གསང་སྔགས་
ཟབ་མོའི་སྦྲང་རྩིའི་བཅུད། །ཡོངས་ལྟོས་བཅས་གདུལ་བྱའི་རོལ་བ་དེ། །
ཕ་མཚུངས་མེད་བླ་མའི་བཞེད་དོན་ཡིན། །མགོན་ཨོ་རྒྱན་པདྨའི་སྨོན་ལམ་
ཡིན། །མ་དཔའ་བོ་མཁའ་འགྲོའི་ཐ་ཚིག་ཡིན། །ཕྲན་གདོལ་སྤྱོད་སྨྱོན་པ་
བན་ཚེ་ངས། །ཡིད་ཤར་ཆའི་རི་མོ་དེ་འདྲ་རེད། །གྲོགས་འགྲན་བྲལ་ཡིད་
རྟེན་ཏཾར་ པོ་ ཡི། །ཐུགས་ཤར་ཚུལ་མ་གསང་དྲང་མོར་གསུངས། །ལས་
སྨོན་ལམ་མཐུན་པའི་སེམས་ཀྱི་རྟེན། །གྲོགས་ཟླ་བྲལ་སྟོང་ཉིད་ལྷ་མཛེས་
དང༌། །ཐབས་མཆོག་གྱུར་ཀུན་གྲོལ་བཛྲ་ གཉིས། །སྐུ་བཀའ་དྲིན་ཚད་
འདས་ཕུལ་བྱུང་མཐུས། །ངའི་ཚེ་བསོད་དབང་ཐང་ཡར་རྒྱས་རེད། །དད་
སྙིང་ རྗེའི་ ལྗོན་འབྲས་ཇེ་སྨིན་རེད། །རིགས་རྣམ་གཉིས་ནོར་བུ་ལག་ཏུ་
11



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ལོན། །དོན་རྣམ་གཉིས་འབྲས་བུ་ཨེ་མ་ཧོ། །གྲོགས་ཁྱེད་ཚོར་ངོ་བསྟོད་
མ་ཡིན་ཡང་། །དོན་ཡིན་པ་ཁྱེད་ཚོས་ཁྱད་ཆོས་གདའ། །སྐུ་མི་འགྱུར་ཚེ་
མཐའ་ཡས་པས་སྐྱོབས། །གསུང་མི་འགག་མཚོ་བྱུང་ལྷ་མོས་འཚོས། །
ཐུགས་མི་གཡོ་བདུད་རྩི་འཁྱིལ་བས་སྲུངས། །དོན་རེ་འབྲས་ཡིད་བཞིན་
འགྲུབ་གྱུར་ཅིག །
tr"IEF 44
EN



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ན
༈ ཨེ་ཧོ་ཨ་མཚར་གཏམ་གྱི་མེ་ཏོག་འདི། །གཡུ་ལྗོངས་ཡིད་ཀྱི་ཐང་ཆེན་
འཁྲུངས། །དྭངས་གསལ་གཞི་ཡི་ཡིད་ཀྱི་མཚོར། །ཀུན་རྟོག་རླབས་ཀྱི་རི་
མོའི་རྩལ། །ང་ལ་སྣ་ཁྲག་མང་དུ་ཟག་ནས་ཅི་བྱ་མེད་པར་བསྡད་ཚེ། ཡིད་
ལ་འདི་ལྟར་ཤར་བྱུང་། ཀྱེ་ཀྱེ། ཕ་བདེ་ཆེན་བླ་མ་པདྨ་འབྱུང་། །མ་བདེ་
སྟོང་བསྐྱེད་མཛད་མཁར་ཆེན་བཟའ། །དོན་གཉིས་མེད་བླ་མ་རིན་པོ་ཆེ། །
གནས་ཛ་ལནྡྷ་རའི་རྒྱན་དུ་བཞུགས། །དམན་ཕྲན་གྱི་པདྨ་བློ་གྲོས་ང་། །ཕྱི་
ཡུལ་རྐྱེན་དབྱར་གྱི་སེམས་བྲིད་ཀྱང་། །ང་ནང་རྐྱེན་ནད་ཀྱི་ཟུག་ངུས་མནར། །
ལུས་ཟུངས་ཁྲག་དྭངས་མ་སྣ་ནས་འཕྱུར། །རླུང་ཁྲག་རྐྱེན་འདུ་བ་དགྲ་རུ་
ལྡང་། །ལུས་འབྱུང་ཁམས་འཁྲུགས་པའི་རྒྱུ་རྐྱེན་གྱིས། །ངག་སྨྲ་བརྗོད་བསམ་
ཡང་སྐད་མི་ཐོན། །ཡིད་དྲན་པ་མི་གསལ་གནས་སྐབས་འདིར། །སེམས་
ངག་གི་ལོ་མ་ཁ་ནས་ཤོར། །གནས་རྔམས་བརྗིད་ཟ་བྱེད་སྲིན་པོའི་ཡུལ། །
ཡུལ་མཆོག་གྱུར་ཨོ་རྒྱན་མཁའ་འགྲོའི་གླིང་། །དཔལ་པདྨ་འོད་ཀྱི་ཕོ་བྲང་
དབུས། །དྲིན་མཚུངས་བྲལ་ཕ་གཅིག་གུ་རུ་དྲན། །སྐྱབས་མགོན་མེད་སྙིགས་
འགྲོ་བདག་ཅག་གིས། །ད་གདུང་བའི་འོ་དོད་སུ་ལ་འབོད། །ཉམ་ཐག་གི་
མགོན་སྐྱབས་སུ་ལ་ཞུ། །ལས་ཉོན་གྱི་ལྕགས་སྒྲོག་དམ་པོས་མནར། །སྡུག་
བསྔལ་གྱི་ཞགས་པས་འཆིང་བཞིན་དུ། །འཁོར་བ་ཡི་བཙོན་དུ་ཚུད་པ་རྣམས། །
མྱུར་ཐུགས་རྗེས་སྒྲོལ་ཅིག་གུ་རུ་རྗེ། །སྐྱབས་ཁྱེད་ལས་མེད་དོ་བླ་མ་མཆོག །
མགོན་གཞན་ན་མེད་དོ་པདྨ་འབྱུང་། །དྲིན་འཁོར་མེད་མཚོ་བྱུང་རིན་པོ་ཆེ། །
13



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
དུས་འདི་ནས་ཇི་སྲིད་བྱང་ཆུབ་བར། །འབྲལ་མེད་པར་བྱིན་རླབས་རྗེས་བཟུང་
མཛོད། །ཡང་སྙིང་སྡུག་ལས་སྨོན་མཐུན་པའི་གྲོགས། །གྲོགས་སྙིང་གཅེས་
ཆོས་ཉིད་དབང་མོ་དྲན། །ལུས་ན་ཞིང་སེམས་ཡིད་སྡུག་ན་ཡང་། །ཡིད་མཛའ་
གཅུགས་གྲོགས་པོ་བརྗེད་མེད་རེད། །ཡུལ་ས་ཕྱོགས་གཅིག་ཏུ་གནས་ན་
བསམ། །ལུས་ཨེ་ན་ཁམས་འདྲི་བྱས་ན་བསམ། །གནས་ཁང་བ་གཅིག་ཏུ་
འཛོམས་ན་བསམ། །བྱང་ན་ཁྲ་ཕྱུག་མོའི་ལ་ཐང་དེར། །གཏམ་སྨོན་ལམ་
དམ་བཅའ་ལྷང་ངེར་དྲན། །ང་པདྨའི་སྐྱོ་གཏམ་དེ་འདྲ་རེད། །དེ་ཨེ་གསན་
བླ་མ་རིན་པོ་ཆེ། །དོན་ཨེ་གོ་གཏམ་གྱི་གྲོགས་བཟང་མ། ཞེས་པ་ཡིད་ལ་
ཤར་ཞིང་མདུན་གྱི་ནམ་མཁར་འཇའ་ཚོན་འོད་ལྔའི་གུར་ཁང་གི་དབུས་སུ་
ཨོ་རྒྱན་མཁའ་སྤྱོད་དབང་མོ་ཞལ་འཛུམ་མཛེས་པའི་ལང་ཚོ་ངོམས་ཤིང་
ཕྱོགས་བཞིར་མཁའ་འགྲོ་སྡེ་བཞིས་གར་སྟབས་ལིང་ལིང་བསྒྱུར་ཞིང་དབུས་
ཀྱི་མཁའ་འགྲོ་དེས་ཞལ་འཛུམ་དགའ་བའི་ཟུར་མིག་གཡོ་བཞིན་འདི་སྐད་
དོ། །ཨེ་པཾ། བརྡ་རང་བྱུང་ཀ་དག་དོན་གྱི་གླུ། །རྩལ་ལྷུན་འགྲུབ་སྣང་བའི་
བརྡ་འདི་བསྙད། །ང་འོང་བ་དྷ་མ་ཐ་ལ་ནས། །མ་འབུམ་ཕྲག་ཌཀྐིའི་ཚོགས་
རྗེ་མོ། །ང་ལྷ་སྨན་བདེ་བའི་རྡོ་རྗེ་ཡིན། །གྲོགས་སྙིང་སྡུག་དྲི་མེད་བློ་གྲོས་
ལོ། །གཞི་སྐྱེ་མེད་ཆོས་སྐུའི་ཀློང་ཡངས་ན། །འབྲལ་ཞེས་པའི་མཚན་མ་མི་
གདའ་ལགས། །ཕྱིའི་འབྱུང་བ་རྒྱུ་རྐྱེན་གཅིག་དང་གཅིག །ནང་རྟེན་འབྲེལ་
བསླུ་མེད་བདེན་གཉིས་གཉིས། །ལས་སྨོན་ལམ་བདེན་ཚིག་གྲུབ་དང་གསུམ། །
དོན་བདེ་ཆེན་ངང་ལ་འདུ་འབྲལ་མེད། །ན་བ་ཞེས་ཆེ་འབྲིང་ཆུང་གསུམ་
14



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ཡང་། །དོན་སྐུ་གསུམ་རང་བྱུང་རིག་པའི་ཀློང་། །ལུས་ན་ཡང་ན་སྟེ་ཅིའི་ཕྱིར་
སྐྱོ། །རྟེན་རྟེན་བཅས་རྟེན་འབྲེལ་སྒྱུ་མའི་ཆོས། །སེམས་སྡུག་ཀྱང་སྡུག་སྟེ་
ཅིའི་ཕྱིར་སྐྱོ། །གཞི་ཀུན་བཟང་ཀློང་དུ་བདེ་སྡུག་བྲལ། །སྐྱིད་བདེ་ཡང་བདེ་
སྟེ་ཅིའི་ཕྱིར་ཞེན། །དོན་ཞེན་མེད་རང་གྲོལ་ཞིག་པོའི་ཡུལ། །ད་ཤི་ཡང་ཤི་
སྟེ་ཅིའི་ཕྱིར་བྱེད། །ཡིད་སྣང་བ་གནས་འགྱུར་ཆ་ཙམ་ལགས། །རྐྱེན་སྐྱོན་
དུ་མ་བལྟ་དངོས་གྲུབ་ཤེས། །བགེགས་བར་ཆད་མ་བལྟ་ཡོན་ཏན་ཤེས། །
རྐྱེན་ན་ཚ་སྡུག་བསྔལ་ལམ་ཁྱེར་བ། །འདི་བྱང་ཆུབ་སེམས་དཔའི་ཕ་ནོར་
ལགས། །དགྲ་འདྲེ་གདོན་འཚུབ་སློང་ཅི་བྱུང་ཡང་། །དོན་ཟང་ཐལ་རིག་པའི་
རྩལ་སྦྱོང་དུ། །ཁྱེར་ཨེ་ཤེས་སྙིང་གྲོགས་ཚེ་པོ་ལོ། །གེགས་སེལ་དང་བོགས་
འདོན་གནད་དུ་ཟུང་། །ལུས་ན་ཡང་སྐུ་གསུམ་ཆོས་སྐུའི་ཀློང༌། །སེམས་
སྡུག་ཀྱང་དབྱིངས་རིག་ཟུང་དུ་འཇུག །དོན་ཐབས་ཤེས་བདེ་སྟོང་ཟུང་འཇུག་
ངང་། །ཨ་ཧཾ་གིས་འབར་འཛག་ལ་བརྟེན་ནས། །དགའ་མཆོག་དང་ཁྱད་
པར་ལྷན་སྐྱེས་ཀྱི། །རིག་ཡེ་ཤེས་མངོན་དུ་གྱུར་ལ་སྤྲོ། །མགོན་པདྨའི་བཀའ་
མཆིད་སྙིང་ལ་ཆོངས། །རྗེ་བླ་མ་ཡི་གདམས་དོན་ཉམས་སུ་ལོངས། །གྲོགས་
ང་རང་གི་སྙིང་གཏམ་ཡིད་ལ་ཞོག །རྐྱེན་འཚུབ་མའི་བར་ཆད་ང་ཡིས་བསལ། །
རྩ་འཁོར་ལོ་ལྔའི་མདུད་རྒྱ་ང་ཡིས་དཀྲོལ། །ལུས་འབྱུང་ཁམས་ཀྱི་དྭངས་
མ་ང་ཡིས་གསོ། །དུས་ད་ལོ་གཡང་དཀར་མཛེས་འཛུམ་ཀྱི། །རྭ་དཀར་
པོའི་ཚིགས་པ་དྲུག་པའི་དུས། །རྐྱེན་དམ་སྲིའི་བར་ཆད་བསལ་བྱའི་ཕྱིར། །
དཔལ་རྡོ་རྗེ་ཕུར་བའི་བསྙེན་སྒྲུབ་དང་། །ཚོགས་བསྐང་བཤགས་ཁྲི་འབུམ་
15



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
གནད་འཁྱོལ་ན། །གནས་གཡུ་མཚོ་གཏེར་གྱི་བང་མཛོད་ནས། །ཀླུ་རབ་
མཛེས་དུང་ཟླ་འབུམ་པ་དེས། །རྫས་རིན་ཆེན་སྒྲོམ་བུ་ལག་ཏུ་གཏད། །མ་
མཁའ་འགྲོའི་ཟབ་ཆོས་སྐོར་དགུ་ལས། །རྗེ་ནམ་སྙིང་སྐྱེས་བུའི་བགོ་སྐལ་
དུ༑ ༑མ་མཁའ་སྤྱོད་དབང་མོའི་སྒྲུབ་ཐབས་ཕབས། །ཡང་རྩལ་ལྡན་སྤྲེལ་
གྱི་ལོ་ཁམས་ལ། །དཔལ་བྲག་ལྷ་མགོན་པོའི་གནས་མཆོག་ནས། །གཡུ་དྲུག་
དཀར་མཛེས་པའི་ནོར་བུ་རྙེད། །ཤར་གཡུ་རྩེའི་ཤར་གྱི་ལྷ་ཐང་དུ། །དུང་
དཀར་པོའི་ཟླ་བ་གསར་དུ་ཚེས། །དོན་རྟེན་འབྲེལ་གནད་ལ་འབྱོར་བའི་
ཕྱིར། །བསམ་ལྷུན་དང་རྟེན་སྙིང་འབུམ་ལ་བརྩོན། །ཤར་མི་ཟན་སྲིན་མོ་
ཁྲག་མིག་མ། །གདོང་ས་ཁམས་པའི་རིགས་ལ་ཟོལ་གྱིས་བརྫུ། །དེ་འདུལ་
བའི་དཔའ་བོ་གཡུ་ལྷ་ཁྱོད། །དུས་མ་བུལ་མ་འགྱང་ཆས་རན་ཡིན། །ལྷོ་གད་
ཡུལ་གྱི་ཨ་གྲགས་ཞེས་བྱའི་ཁྱིམ། །གསེར་ལྡན་གྱི་སྟག་མོའི་འཛུམ་དྲུག་
ངོམ། །སྟག་དེ་ཉིད་བརྟེན་པའི་གཡུ་ལྷ་ཁྱོད། །ལས་རྟེན་འབྲེལ་བཟང་པོ་
སྔོན་ནས་འགྲིགས། །ད་དུས་ལ་བབས་པ་ངོ་མཚར་ཆེ། །ཡིད་སྨོན་པའི་
འབྲས་བུ་འགྲུབ་རན་ཡིན། །བདེ་དགའ་སྐྱིད་མྱུར་དུ་འཕྲད་ནས་འོང་། །
སྟག་དམར་ཕྱོགས་འོད་ཀྱི་ཕོ་ཉ་འཕྲོ། །དེ་ཨེ་རེད་ཚེ་པོ་གཅེས་ཕྲུག་ལགས།
ཞེས་གསུངས་ནས་ཐིག་ལེ་དམར་པོ་སྲན་མ་ཙམ་དུ་གྱུར་ནས་རང་གི་སྙིང་
གར་ཐིམ་ཐལ་ལོ། །
16



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ན
༈ གཡུ་ལྗོངས་མཛེས་པའི་སྨིན་གྲོལ་བདེ་ཆེན་གླིང་། །དམ་ཚིག་གསེར་
གྱི་སྐུད་པས་ཆད་མེད་སྦྲེལ། །མི་འགྱུར་དཔལ་གྱི་སྒྲོན་མ་ཞེས་བྱ་དང༌། །
དྭགས་ཡུལ་ལ་སྟོད་བདུད་འདུལ་རྡོ་རྗེ་ཡིས། །གདམས་པའི་བཅུད་མཆོག་
སྙིང་ཐིག་མཛོད་གཏད་པའི། །ཀུན་གྲོལ་རིག་པའི་རྡོ་རྗེའི་དྲུང་དུ་འཛར། །
ཉིད་ཟུང་སྐུ་ ཁམས་རྟ་བདུན། །ཉེར་འཚེ་སྒྲ་གཅན་གྱིས་དབེན། །གཏམ་
སྙན་རྔ་སྒྲ་ཐོས་ཚེ། །དགའ་སྤྲོ་རྨ་བྱའི་གར་བསྒྱུར། །ཕྲན་ཡང་འཚེ་དབེན་
འཚོ་ལྡན། འཚམས་ཞུ། སྐུ་ཁམས་འགྱུར་མེད་རྡོ་རྗེའི་ཁྲི་ལ་རྟག་བཞུགས་
སྨོན།
༈ ཡང་ངས་གླུ་ཞིག་ལེན་ཨུ་རེད། །གླུའི་ཆོས་ཐང་སོ་བཀྲ་ཤིས་ནོར་བུའི་
གླིང༌། །སྐྱིད་མེ་ཏོག་སོ་པདྨའི་དགའ་ཚལ་ན། །ངག་དྲུག་འགྱུར་སོ་རྐང་
དྲུག་སྦྲང་ཆུང་གི །གླུ་སྙན་མོའི་སོ་རྒྱུད་མངས་ཡང་ཡང་སྦྲེངས། །དོན་ཟིལ་
མངར་སོ་སྦྲང་རྩིའི་བཅུད་ལ་རོལ། །ཡ་སྦྲང་ཆུང་སོ་ཨ་བུ་ལོ་ལོ་བོ། །གླུ་
དྲུག་འགྱུར་སོ་སྙན་པའི་གླུ་དབྱངས་དེས། །ངའི་བརྩེ་གྲོགས་སོ་དྲན་པས་
གསལ་འདེབས་བྱས། །གླུ་མ་བླངས་སོ་རང་དབང་མི་འདུག་གི །གླུ་ལེན་ན་
སོ་གངས་དཀར་རྩེ་གི་ལེན། །གངས་དཀར་པོ་སོ་གཡོ་འགུལ་ཅི་ལ་སྲིད། །
གྲོགས་སྙིང་གཅེས་སོ་བསམ་པ་དེ་ལས་བརྟན། །གླུ་ལེན་ན་སོ་རྒྱ་མཚོའི་
གཏིང་གི་ལེན། །མཚོ་ལྗང་ལོ་སོ་གཏིང་མཐའ་ཅི་ལ་སྲིད། །གྲོགས་སྙིང་
གཅེས་སོ་དད་འདུན་དེ་ལས་ཟབ། །སྐྱེ་སྔོན་མའི་སོ་ལས་དང་སྨོན་ལམ་
17



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
བཟང་། །དུས་ད་ལྟ་སོ་མཐུན་པའི་རྟེན་འབྲེལ་བཟང་། །རྗེས་མ་འོངས་
སོ་སྐྱིད་པའི་ཕུགས་འདུན་བཟང་། །བཟང་གསུམ་གྱི་སོ་སྨོན་པ་ཡིད་བཞིན་
འགྲུབ། །གྲོགས་ཁྱེད་ཀྱི་སོ་བྱམས་བརྩེའི་ལྕགས་ཀྱུ་ཡིས། །ངའི་སྒོ་གསུམ་
སོ་ཁྱེད་ལ་འཁོར་ནས་གདའ། །ཕྱི་ནང་གི་འབྱུང་བ་གཅིག་དང་གཅིག །སྔོན་
སྨོན་ལམ་དམ་ཚིག་དབང་དང་གཉིས། །དད་འདུན་མའི་བརྩེ་གདུང་ཆེ་རྐྱེན་
གྱིས། །གྲོགས་ཁྱེད་ལ་འབྲལ་བ་ག་ལ་ཕོད། །མཐོང་བྱེད་ཀྱི་དཔྲལ་བའི་
མིག་གཅེས་སམ། །ཁྱོད་བརྩེ་གྲོགས་དེ་ལས་ལྷག་ཅིག་ཡིན། །ཡིད་འཛིན་
གྱི་ཁོག་པའི་སྙིང་གཅེས་སམ། །ཁྱོད་བརྩེ་གྲོགས་དེ་ལས་ལྷག་ཅིག་ཡིན། །
སྤང་ནེའུ་གསིང་མེ་ཏོག་མང་རྒྱས་དུས། །གྲོགས་སྙིང་གཅེས་མཛེས་སྐུ་ཡིད་
ལ་ཤར། །མོན་ཁུ་བྱུག་སྐད་སྙན་སྒྲོག་པའི་དུས། །གྲོགས་སྙིང་གཅེས་གསུང་
དབྱངས་ཡིད་ལ་ཤར། །ནང་ཤར་ཁའི་ཉི་ཟེར་འཆར་བའི་དུས། །གྲོགས་
སྙིང་གཅེས་བྱམས་བརྩེ་ཡིད་ལ་ཤར། །རི་མཐོ་བརྗིད་བརྒྱ་མཐོང་སྟོང་མཐོང་
ཡང་། །མཐོ་ངེས་པ་གངས་ཀྱི་རྒྱལ་མོ་རེད། །གནས་དེ་ལ་སྔོན་མའི་དམ་
ཚིག་གིས། །དུས་གཏན་དུ་མཆོད་པའི་དམ་བཅའ་ཕུལ། །གཏམ་དེ་ལས་
མང་ན་ངོ་ཚའི་གནས། །དོན་དེ་ལས་མེད་དོ་སྙིང་གི་གྲོགས། །ཐུགས་ངལ་
བས་བལྟ་ཐག་མ་རིང་དང་། །ཐབས་ཅི་ཡོད་སྒོ་ནས་ཐུག་འཕྲད་ངེས། །སེམས་
གངས་དཀར་རྟེན་གྱི་གྲོགས་གཅིག་པུ། །ཐུགས་བདེ་དྭངས་ངང་ནས་བཞུགས་
པར་ཞུ། །སྐྱེ་མེད་ཆོས་སྐུའི་ཀློང་ཡངས་ནས༔ རྩལ་སྣང་འགག་མེད་མཁའ་
འགྲོའི་བརྡ སྔོན་ཚེ་དཔལ་གྱི་བསམ་ཡས་སུ༔ ཕ་ཅིག་ཨོ་རྒྱན་རཏྣ་ཡིས༔
18



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
རྗེ་འབངས་འདུས་པ་གྲོགས་ལྔ་ལ༔ སྨོན་ལམ་གཏད་རྒྱའི་དབང་མཆོག་ཐེབ༔
པུཎྱ་མངྒ་བྱ་གྷི༔ མ་ཏི་བཛྲ་ཤྲཱི་སེངཿ ཟབ་གསང་རྡོ་རྗེ་སྙིང་པོ་ཆེ༔ གདམས་
ངག་བདུད་རྩིའི་ཡང་ཞུན་མཆོག འབྲེལ་ཚད་གདོད་མའི་གཞིར་གྲོལ་བྱེད༔
ལམ་ཟབ་ཐེག་དགུའི་རྩེ་རྒྱལ་གནང་༔ ཨེ་ཧོ༔ ཤྲཱི་ཛྙཱ་ན་མ་ཏི་ཏ་རེ་ཨེ་ཨ་ཏི་ཡ༔
སྟེང་ཁང་མེ་ཏོག་རྒྱན་སྤྲས་ནང་ རྔམས་བརྗིད་རྡོ་རྗེ་གཟི་བརྗིད་ངས༔ རྔམས་
བྱེད་རྒྱལ་བསེན་བགེགས་འདུལ་ཕྱིརཿ རྔམས་ཁྲོས་དྲག་པོའི་སྐུར་བཞེངས་
ནསཿ བརྡ་བྱང་རྡོ་རྗེའི་མེ་ལྕེ་མཆེད༔ [ ནམ་སྙིང་གསེར་གྱི་བུམ་
བཟང་ལཿ ནམ་མཁའི་ལྷ་མོའི་བཅུད་བཟང་མཛེསཿ བདེ་ཆེན་ཆགས་བྲལ་
དགའ་བཞིའི་ངང་༔ བདེ་སྟོང་ཡེ་ཤེས་མངོན་དུ་གྱུརཿ བདེ་མཆོག་འདོད་པའི་
རྒྱལ་པོ་ཡིས༔ བདེ་དགའ་ཆགས་ཆེན་རོལ་མོ་འཁྲོལ༔ སྦས་གནས་རྡོ་རྗེ་
པད་མའི་རྫོང་༔ ལུག་དཀར་རྭ་ཅོའི་ཚིགས་གསུམ་པར༔ དུས་ཀྱི་རོལ་མོ་ལྷང་
ལྷང་དཀྲོལཿ བཞི་གསུམ་ཚིགས་པས་དར་དཀར་ཕྱར༔ ཨ་ཡག་ཤྲཱི་ཛྙཱ་ན་
ཡིས༔ བྱང་ཕྱོགས་སྨྱུག་མའི་བྲག་སྒོ་ནས༔ འོང་བའི་མགྲོན་པོའི་ལག་རྙེད་
པའི༔ སྔོ་ལྗང་རིན་ཆེན་རྫས་མཆོག་སྟེརཿ སྣང་སྲིད་ལྷ་འདྲེ་མི་གསུམ་གྱི
ཡིད་དབང་འགུགས་པའི་རྟེན་དུ་ཟུང་༔ ཨེ་ཧོ་ཡ་ཏི་གྷ་ན་ཏ་མ་ཧེ དོན་འགྲུབ་
ངུར་མོའི་ཡར་ཚེས་ལ༔ བདེ་ལྡན་དཔལ་རིའི་ཞིང་མཆོག་ནསཿ འོང་བའི་
མགྲོན་པོ་མེ་ཏྲིའི་མཚན༔ སྐད་གཉིས་སྨྲ་བའི་ཁྱེའུ་ཆུང་བ༔ དྭངས་གསལ་
ཤེལ་གྱི་འོད་ལེར་བརྫུསཿ རྐྱེན་དབང་དམ་སྲིའི་དམུ་གབ་ཀྱིས༔ རྟེན་འབྲེལ་
གནད་དུ་མ་ཁེལ་ཚེ༔ བཞི་གསུམ་རྩལ་ལྡན་ཁམས་སྟེང་དུ༔ སྨུག་པོ་བྲག་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ལྷ་རྡོ་རྗེའི་གནས༔ ཡང་ན་ཤར་ཕྱོགས་བྲག་དཀར་རྫོང༔ དབང་མཆོག་རྡོ་
རྗེའི་ཡང་ཕུག་ཏུ ནམ་སྙིང་ཨ་ཙར་ བྷ ས་གའི་གཟའ་དར་ཕུར་བུའི་དུས༔
ཊཀྐིའི་ཚོགས་མཆོད་སྦྱིན་བསྲེག་གནད༔ བཞི་དྲུག་རི་མོའི་ལྔ་མཚམས་སུ༔
སུ་ཁ་དབང་གི་ལྷ་མོ་ལ༔ རྐྱེན་སྣང་རཱ་ཛའི་ཆོ་འཕྲུལ་གཡོ༔ ཚིག་བདུན་འབུམ་
དང་རྟེན་སྙིང་འབུམ༔ དེ་བྱས་ཉེས་ཀུན་དབྱིངས་སུ་ཞི ཧ་ཧ རྩལ་ལྡན་
སྤྲེལ་དཀར་གྱི་གནམ་ལོརཿ སྔོ་ལྗང་ཨུཏྤལ་གྱི་ལྡེམ་འགྲོས༔ མདངས་ལྡན་
འཛུམ་ཞལ་རང་བཞད་ཚེ༔ ལྷོ་ཕྱོགས་གསེར་ལྡན་གྱི་ཡུལ་ནསཿ ཏམ་བུའི་
རྒྱུད་མངས་རང་འཁྲོལ་ཚེ༔ མཁའ་སྤྱོད་ཌཱཀྐི་ཡི་སྒྲུབ་ཐབས༔ བདེ་སྟོང་སྒོ་
འབྱེད་ཅེས་ཕབ་ན༔ འབྲེལ་ཚད་མཁའ་སྤྱོད་དུ་ཁྲིད་དོ། །ཨ་ཧེ་མེ་ཏྲི་དྷམ་
བཛྲ་ཏེ༔ ཀ་རུ་ཡ་ཡ་པདྨ་མ་ཏི་ཤྲཱི་ཨ་ཡུ་ཨེ་ཧོ༔
༈ སྐྱིད་བརྩེ་གྲོགས་སྙིང་གི་འཁྲི་ཤིང་ལ། །གཏམ་ཚིག་གསུམ་གླུ་ཡི་འཕྲིན་
པ་ཞུ། །གཞི་དྲི་མེད་རྒྱ་ཤོག་པད་དཀར་ལ། །སྣག་ཀུན་བཟང་རི་མོའི་ཟེའུ་
འབྲུ་མཛེས། །སྤྱན་ཁྲ་ཆུང་རྐང་དྲུག་ཟིལ་མངར་རོལ། །སྙན་དར་ལུང་གསན་
ས་གླུ་ངག་འདིས། །དོན་འབྲས་བུ་མ་བརྗེད་ཡིད་ལ་ཟུངས། །སྟེང་མཐའ་
དབུས་མེད་པའི་མཁའ་དབྱིངས་སུ། །བྱང་ཆར་སྤྲིན་འཁྲིགས་པ་ནམ་མཁའི་
རྒྱན། །ཆར་ཟིལ་མ་བབས་ན་དེ་ལས་ལེགས། །བྲི་བསྣན་པ་མེད་པའི་རྒྱ་
མཚོ་ལ། །མཛེས་ཆུ་གཉེར་འཁྲིགས་པ་མཚོ་ཡི་རྒྱན། །ཡང་རྦ་རླབས་གཡོས་
20



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ན་དེ་བས་མཛེས། །བརྗིད་གཡོ་འགུལ་མེད་པའི་རི་བོ་ལ། །རྩྭ་རྩི་ཤིང་རྒྱས་
ན་རི་བོའི་རྒྱན། །མཛེས་ཕ་ཕུང་གཡོས་ན་དེ་བས་མཛེས། །བློ་འགྱུར་བ་མེད་
པའི་བརྩེ་གྲོགས་ལ། །བྱམས་དགའ་བརྩེའི་འདུན་མ་གྲོགས་ཀྱི་རྒྱན། །གཏམ་
ཚིག་གསུམ་སྙིང་གཏམ་དེ་བས་མཛེས། །
༈ གནས་བདེ་ལྡན་ཡིད་དགའ་ཆོས་འཛིན་ནས། །ང་ལྷ་བུ་གཡུ་ཡི་ཐོར་
གཙུག་ཅན། །ཁྱོད་ལྷ་མོ་དབྱངས་ཅན་བཞད་མ་གཉིས། །སྐྱིད་མེ་ཏོག་ཚལ་
ནས་མཉམ་དུ་འཛོམས། །གནས་བཀྲ་ཤིས་བདེ་ལྡན་བལ་བོའི་ཡུལ། །ང་
རྒྱལ་སྲས་ཀརྨ་རྡོ་རྗེ་ལ། །ཁྱོད་ཀོང་ཅོ་ཀ་ལ་སིདྡྷི་ཡིས། །ལམ་བདེ་སྟོང་སྒོམ་
པའི་གྲོགས་མོ་བྱས། །བོད་བསིལ་ལྡན་གངས་རིའི་ཡུལ་ལྗོངས་འདིར། །
དུས་སྐྱེ་བ་བདུན་ལ་མཉམ་དུ་འཛོམས། །ལམ་གསང་སྔགས་ཟབ་མོ་ཉམས་
སུ་བླངས། །ཐབས་བདེ་སྟོང་དགའ་བཞིའི་དཔལ་ལ་སྤྱོད། །ཕ་པདྨའི་ཐ་ཚིག་
ཡིད་ལ་བཅགས། །དེ་ཨེ་དྲན་ཡིད་དགའ་སྙིང་གི་གྲོགས། །ལུས་ཤ་ཁྲག་
སྦུབས་ལ་སྐྱེས་དང་གཅིག །མངལ་བག་ཆགས་དྲི་མས་གོས་དང་གཉིས། །
སྡོམ་དམ་ཚིག་ཆག་ཉམས་ཆེ་རྐྱེན་གྱིས། །དུས་སྐྱེ་བ་བདུན་པོ་དེ་ཀུན་ཀྱང་། །
གསལ་ཐག་ཆོད་པ་ཞིག་ངས་མ་དྲན། །གྲོགས་ཁྱེད་ཀྱི་ཐུགས་ལ་ལོས་གསལ་
བསམ། །དུས་སྙིགས་མའི་རང་མཚང་རྡོལ་བའི་ཚེ། །ད་དགྲ་འདུལ་གཉེན་
སྐྱོང་མི་ཁོམ་བསམ། །རྐྱེན་ཆོས་བརྒྱད་དབང་དུ་མ་ཤོར་བར། །མགོན་པདྨའི་
སྒྲུབ་གནས་དབེན་ཁྲོད་དུ། །གྲོགས་ཐབས་ཤེས་ཟུང་འབྲེལ་ལེགས་བྱས་
21



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ནས། །ལམ་ཀ་ལྷུན་ཟུང་འཇུག་ཉམས་བླངས་ན། །དོན་གཉིས་ཀྱི་འབྲས་
བུ་ལོས་སྨིན་སྙམ། །ཡུལ་ཡར་ལུང་ཉི་མ་རང་ཤར་དྲན། །གནས་དབེན་རི་
པདྨ་ཤེལ་རྫོང་དྲན། །ཤེལ་བྲག་དཀར་ནོར་བུའི་གཏེར་སྒོ་དྲན། །གྲོགས་
འུ་གཉིས་སྨོན་པའི་གནས་ཡུལ་རེད། །མཚོ་སྔོན་མོ་ཁྲི་གཤོག་རྒྱལ་མོ་དྲན། །
གནས་བདེ་ཆེན་པདྨ་ཁྱུང་རྫོང་དྲན། །གསེར་རྒྱལ་རོང་བྲག་ལྷ་མགོན་པོ་
དྲན། །གནས་བཀྲ་ཤིས་ཆོས་ཁྲི་དགའ་འཁྱིལ་དྲན། །ཡུལ་མཐོ་རྔམས་སྟག་
མོའི་རྫོང་ཆེན་དྲན། །མཚོ་རཀྟ་ཉི་ཟླའི་ཕུག་པ་དྲན། །རྨ་བདེ་ཆེན་གཉན་
པོ་གཡུ་རྩེ་དྲན། །གནས་གཡུ་མཚོ་གཏེར་གྱི་བང་མཛོད་དྲན། །གནས་ཀུན་
ལས་ཁྱད་འཕགས་མཆོག་གྱུར་བ། །དགོས་འདོད་འབྱུང་བསམ་འཕེལ་ནོར་
བུའི་ས། །གནམ་ཐོག་ཕུབ་འཁོར་ལོ་རྩིབས་བརྒྱད་དང་། །ས་བཀོད་ལེགས་
པདྨ་འདབ་བརྒྱད་མཛེས། །བར་རི་བྲག་བཀྲ་ཤིས་རྟགས་བརྒྱད་ཅན། །
གནས་བྱང་སེམས་བྲག་དཀར་སྤྲེལ་རྫོང་དྲན། །དེའི་དབང་རྫོང་མེ་ཏོག་
ཕུག་པ་དྲན། །བྲག་དུང་དཀར་བཀྲ་ཤིས་གཏེར་སྒོ་དྲན། །མ་མཁའ་འགྲོའི་
ཟབ་མཛོད་སྐོར་དགུ་དྲན། །ཕ་པདྨའི་སྨོན་ལམ་ཡང་ད་དྲན། །མ་སྔགས་
བདག་སྲུང་མའི་གཏེར་བྱང་དྲན། །གྲོགས་ཟུང་གཉིས་གཏད་རྒྱ་ལྷག་པར་
དྲན། །བྱམས་བརྩེ་གདུང་འདུན་མ་སྒོས་གི་དྲན། །ལས་རྟེན་འབྲེལ་སྨོན་
ལམ་མཉམ་འཛོམས་རེད། །ས་གར་སྐྱིད་སོང་ན་ཡང་སྐྱིད་རེད། །ཚེ་ཐོད་
པའི་རི་མོ་ཇེ་གསལ་རེད། །ཡིད་དགའ་བའི་དད་འདུན་ཇེ་ཆེ་རེད། །སྐྱེ་ཚེ་
རབས་སྔོན་མའི་བསྐོས་ཐང་རེད། །བྱམས་བརྩེ་གདུང་ལོས་ཡོད་སྙིང་གི་



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར། ན
གྲོགས། །ཡིད་བརྗེད་པ་མི་འདུག་སེམས་ཀྱི་རྟེན། །འབྲལ་ཕོད་པ་མི་གདའ་
སྙིང་གི་ནོར། །འབྲལ་མི་སྲིད་པདྨའི་སྨོན་ལམ་ཡོད། །མགོན་ལྷ་དང་བླ་མའི་
བྱིན་རླབས་ཡོད། །མ་དཔའ་བོ་མཁའ་འགྲོའི་སྡོངས་གྲོགས་ཡོད། །གྲོགས་
ཆོས་སྐྱོང་སྲུང་མའི་ནུས་མཐུ་ཡོད། །ཡུན་མི་འགྱང་སྐྱིད་ཀྱི་ཉི་མ་ཤར། །དུས་ད་
ལྟ་ཌཱཀྐིའི་ཚོགས་མཆོད་འབུམ། །ཚིག་བདུན་འབུམ་བསམ་ལྷུན་ཁྲི་བསྒྲུབས་
ན། །ཐུགས་ཡང་གསང་ཙིཏྟིའི་སྒྲོམ་རྒྱ་ནས། །མ་ཌཀྐི་འབུམ་གྱི་སྙིང་བྱང་
ཡོད། །བསྟན་འགྲོ་བའི་རྒུད་གསོ་འབྲེལ་ཚད་འདྲེན། །དོན་དེ་ཚོ་ཐུགས་ཀྱི་
དཔལ་བེའུ་ཆོངས། །
༈ དུས་ལ་དེ་རིང་སོ་བཀྲ་ཤིས་ཉི་མ་ལ། །གཏམ་ལ་ཚིག་གསུམ་སོ་
གླུ་ཡི་མཆོད་པ་འབུལ། །བྲག་ལ་དཀར་པོ་སོ་ཡོ་བཟུར་མ་འགྲོ་ད། །རྒོད་ལ་
ཐང་ལི་སོ་འབབ་ས་བྲག་དཀར་རྫོང་། །མཚོ་ལ་ལྗང་ལོ་སོ་འཕེལ་འགྲིབ་མ་
འགྲོ་ད། །ཉ་ལ་གསེར་མིག་སོ་འཁོར་ས་གཡུ་མཚོ་རེད། །གངས་ལ་དཀར་
པོ་སོ་གཡོ་འགུལ་མ་འགྲོ་ད། །སེང་ལ་རྩལ་ལྡན་སོ་འགྱིང་ས་དཀར་ཡག་
གངས། །ཁྱོད་ལ་རྩལ་ལྡན་སོ་སྟག་མོ་རི་བཀྲ་ལ། །ང་ལ་འཛུམ་དྲུག་སོ་
སྔོན་མའི་ལས་ཀྱིས་འཛོམས། །ཁྱོད་ལ་འགྱུར་ལྕམ་སོ་ཉ་མོ་གཤོག་དྲུག་ལ། །
ང་ལ་གསེར་མིག་སོ་སྐྱེ་སྔོན་ལས་ཀྱིས་འཛོམས། །གསེར་ལ་སེར་པོའི་སོ་
བུམ་པ་ང་གི་ཡེད། །མདངས་ལ་རྨ་བྱའི་སོ་སྒྲོ་ཐིག་ཁྱོ་གི་ཆས། །ནང་ལ་འཆི་
23



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
མེད་སོ་བདུད་རྩི་མཉམ་གི་འཐུང་། །ཐབས་ལ་བདེ་སྟོང་སོ་གཏུམ་མོ་རང་
འབར་རེད། །མཐོ་ལ་ཁྲི་གདུགས་སོ་ཉི་མའི་འོད་ཟེར་གྱིས། །དམའ་ལ་པདྨའི་
སོ་འཛུམ་མདངས་ཁྲ་ཀྱི་ལེ། །བར་ལ་ཆར་བསིལ་སོ་ཟིལ་མའི་མཐུན་རྐྱེན་
དེ། །གྲོགས་ལ་རིག་པའི་སོ་རྡོ་རྗེ་བཀའ་དྲིན་ཆེ། །ད་ལ་དེ་རིང་སོ་གླུ་ཞུས་
དེ་ཙམ་ཡིན། །དུས་ལ་ད་རུང་སོ་བདེ་སྐྱིད་གླུ་ཞུས་མཆོད། །ཡ་ལ་ཡང་ཡང་
སོ་ང་ལ་ཡི་གེ་བསྐུར། །བདེ་ལ་བདེ་སྐྱིད་སོ་བཀྲ་ཤིས་བདེ་ལེགས་ཞུ། །
༈ མཛའ་བཅུགས་ཡིད་ཀྱི་འཁྲི་ཤིང་བརྩེ་ཆེན་གྱི་གྲོགས་ལ། །འགྲོ་ཁའི་
བདེ་ཞུས་ཚིག་གསུམ་རྟེན་འབྲེལ་གྱིས་མཆོད་སྙམ། །མ་ཕམ་གཡུ་མཚོ་ཕྱུག་
མོ་བདེ་མོ་རུ་བཞུགས་དང་། །ལྟོ་དཀར་གསེར་མིག་གཤོག་དྲུག་རྒྱ་མཚོ་ལ་
ཆས་འགྲོ། །ཡངས་པའི་རྒྱ་མཚོའི་དབུས་སུ་སྒྱུ་རྩལ་རང་ངོམ་ནས། །མི་འགྱང་
བདེ་བར་ཉ་དང་རྒྱ་མཚོ་གཉིས་འཕྲད་འོང་། །རྒྱ་རྫོང་ཙན་དན་ནགས་ཚལ་
བདེ་མོ་རུ་བཞུགས་དང༌། །རྩལ་ལྡན་དམར་ཡག་སྟག་མོ་སྤང་ལྗོངས་ལ་
ཆས་འགྲོ། །གཡུ་ལྗོངས་སྤོ་མཐོའི་སྤང་རིར་འཛུམ་དྲུག་རང་ངོམ་ནས། །མི་
འགྱང་དམར་ཡག་སྟག་དང་ནགས་ཚལ་གཉིས་འཕྲད་འོང་། །དཀར་ཡག་
གངས་ཀྱི་རི་བོ་བདེ་མོ་རུ་བཞུགས་དང་། །རྔམས་ལྡན་གངས་སེང་དཀར་མོ་
རྫ་རི་ལ་ཆས་འགྲོ། །མཆོང་སྨུག་རྫ་རིའི་རྩེ་ནས་གཡུ་རལ་རང་ངོམ་ནས། །
མི་འགྱང་དཀར་ཡག་གངས་དང་གངས་སེང་གཉིས་འཕྲད་འོང་། །བརྩེ་གྲོགས་
24



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ན
སྙིང་གི་ནོར་བུ་བདེ་མོ་རུ་བཞུགས་དང་། །དམན་ཕྲན་དྲི་མེད་བློ་གྲོས་རང་
ཡུལ་ལ་ཆས་འགྲོ། །བསྟན་དང་འགྲོ་ལ་ཕན་སེམས་བཟང་པོ་ཡི་ངང་ནས། །
མི་འགྱང་བདེ་བར་ང་དང་གྲོགས་ཁྱེད་གཉིས་འཕྲད་འོང་། །སྐྱིད་སྐྱིད་སྐྱིད་
པ་ལས་སྨོན་དམ་ཚིག་གི་མཐུ་དང་། །སྐྱིད་སྐྱིད་སྐྱིད་པའི་འབྱུང་གནས་མཆོག་
གསུམ་གྱི་དྲིན་ལས། །སྐྱིད་སྐྱིད་སྐྱིད་པོའི་མལ་ནས་ས་ལམ་ཀུན་བགྲོད་ནས། །
སྐྱིད་སྐྱིད་སྐྱིད་པའི་གྲོགས་མཆོག་ཀུན་གྲོལ་དང་ལྷ་མོ། །བདེ་བདེ་བདེ་ལེགས་
སྐུ་ཚེ་ཞབས་པད་རང་བརྟན་ཅིང་། །བདེ་བདེ་བདེ་སྟོང་དགའ་བཞིའི་དཔལ་ལ་
རང་སྤྱོད་ནས། །བདེ་བདེ་བདེ་ཀུན་སྩོལ་མཛད་རྩ་གསུམ་དང་སྲུང་མས། །
བདེ་བདེ་བདེ་མཆོག་དོན་གཉིས་འབྲས་བུ་རང་སྩོལ་སྨོན། །ཨེ་ཧོ་བདེ་ཞུས་
གཏམ་གྱི་པད་དཀར་རང་མཆོད་པས། །ཨེ་མ་གྲོགས་མཆོག་ཟུང་གཉིས་
དགྱེས་པའི་རྒྱུར་གྱུར་ཅིག ། །
༈ བཀྲ་ཤིས་པའི་ཆར་སྤྲིན་དཀྱིལ་འཁོར་དབུས། །དོན་འགྲུབ་པའི་གཡུ་
འབྲུག་སྡེ་ལྔ་ཡིས། །ངོ་མཚར་བའི་སྦྲང་ཆར་ཕོབས་དང༌། །བདེ་ལེགས་ཀྱི་
པད་མ་བཞད་འོང་། །རྟག་བརྟན་གངས་རི་དཀར་པོ་ལ། །འགྱུར་མེད་གངས་
སེང་གཡུ་རལ་ངོམ། །རྟག་བརྟན་མ་ཕམ་གཡུ་མཚོ་ལ། །འགྱུར་མེ་གསེར་
མིག་གཤོག་དྲུག་ངོམ། །རྟག་བརྟན་ཙན་དན་ནགས་ཚལ་ལ། །འགྱུར་མེད་
སྟག་མོའི་འཛུམ་དྲུག་ངོམ། །ཚིགས་གསུམ་རི་རྒྱལ་ལྷུན་པོ་ལ། །གཡོ་མེད་
25



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
བརྟན་པའི་རེ་སྨོན་ཞུ། །དེའི་ཚེ་ཀུན་རྟོག་སྤྲོས་པའི་མཚན་མ་ཀུན་ཀྱང་ཀུན་
བཟང་ཀློང་ཡངས་ཆེན་པོའི་ངང་དུ་འབྱམ་ཀླས་པའི་ཚེ་སླར་ཡང་ཀུན་བྱེད་
ལྷ་བུ་གཞོན་ནུ་གཡུ་ཡི་ཐོར་གཙུག་ཅན་དེ་ཡིས་འཛུམ་དཀར་དབྱངས་ཅན་
བཞད་མ་ལ་ཨ་མཚར་གཏམ་གྱི་མེ་ཏོག་འདི་སྐད་མཆོད་དོ། །
ཨེ་ཡ་ཡ། ས་འདི་སོ་ལྷ་ཐང་ནོར་བུའི་གནས། །མགོན་གོང་མས་བསྔག་
པའི་གནས་ཀྱི་མཆོག །མི་ང་སོ་ཡིད་དགའ་ཆོས་འཛིན་ནས། །བུ་ཆུང་ཆུང་
གཡུ་ཡི་ཐོར་གཙུག་ཅན། །ཐབས་བདེ་སྟོང་བསྐྱེད་པའི་གྲོགས་མོ་མཆོག །
སྨན་དབྱངསཅན་བཞད་མའི་སྙན་དབང་གསོན། །ཡིད་མཐུན་མོའི་སེམས་
ཀྱི་རི་མོ་འདི། །རྡོ་རི་མོ་བྲིས་པའི་དོ་ཟླ་མིན། །རྡོའི་རི་མོ་འཇིག་པའི་ཆོས་
ཅན་ཡིན། །ཡིད་འགྱུར་མེད་རྡོ་རྗེའི་རྒྱ་ཡིས་གདབ། །དུས་གཏན་དུ་འགྲོགས་
པ་པད་མའི་བཀའ། །ལས་སྨོན་ལམ་རྟེན་འབྲེལ་བསླུ་བ་མེད། །ཡིད་བརྗེད་
མེད་སྙིང་གི་ནོར་བུ་ཁྱོད། །སྐུ་བདེ་བར་བཞུགས་ལ་དགའ་ཞིང་སྤྲོ། །འཁོར་
ལྟོས་བཅས་བདེར་བཞུགས་ངོ་མཚར་ཆེ། །སྐྱིད་ཉི་ཟླ་ཟུང་འཇུག་བཀའ་དྲིན་
ཆེ། །ཡིད་སྨོན་པ་འགྲུབ་པའི་རྟེན་འབྲེལ་འགྲིགས། །ཨ་ལ་ལ་ལྷ་ཕྲུག་
སེམས་ཆུང་ངས། །གཅེས་སྐྱོ་གདུང་དད་འདུན་སྙིང་ལ་བཅགས། །གཏམ་
དགའ་བརྩེའི་ཚིག་གསུམ་བློ་ལ་བཟུང་། །ཞལ་ནམ་མཇལ་རེ་བ་ཞེ་ལ་
བཞག །ལུས་འབྱུང་ཁམས་འཁྲུགས་ཀྱང་ཉམས་མི་ང་། །རྟ་འདོད་ཆུང་རྐྱང་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ན
བུའི་འགྲོས་རྩལ་གྱིས། །རི་མཐོ་མཐོ་མང་ཡང་མགོ་མ་སྒུར། །ཆུ་ཆེ་ཆེ་མང་
ཡང་དཔའ་མ་ཞུམ། །གནམ་བུ་ཡུག་འཚུབ་ཀྱང་ཡིད་མ་སྡུག །གྲོགས་ཨེ་
འཕྲད་རེ་འདུན་དེ་འདྲ་རེད། །སྐྱུར་དང་པོའི་བཀྲ་ཤིས་ལྷ་ལུང་མདོར། །སྐུ་
བསུ་མ་རུ་ཕེབ་པ་བཀའ་དྲིན་ཆེ། །སྤྱན་ཁྲ་ཆུང་གིས་གཟིགས་པ་ངོ་མཚར་
ཆེ། །ངག་གསུང་སྙན་དེ་མི་འབྱོན་ཅི་ཡིན་བསམ། །ཐུགས་མི་མཁྱེན་པའི་
ཚུལ་མཛད་ཅི་ཡིན་བསམ། །ཨ་ལ་ལ་དེ་ཚོ་ཨ་མཚར་ཡིན། །ས་རྡོ་སྨྲར་གཉིས་
དེ་ཁ་ཐག་ཉེ། །ལྷོ་འཛམ་གླིང་བསྐོར་དགོས་བྱུང་ན་ཡང་། །ལུས་ངལ་དུབ་
བྱུང་ཡང་འགྱོད་པ་མེད། །རྒོད་ཐང་ལི་འབབ་ས་བྲག་དཀར་རྫོང་། །བྲག་
འགྱུར་མེད་སྐུ་ཁམས་བཟང་བས་སྤྲོ། །འབྲོང་བྲེ་ལོ་འཁོར་ས་ཁྲ་ཡག་རྫ་། །
རྫ་འགྱུར་མེད་སྐུ་ཁམས་བཟང་བས་སྤྲོ། །ཉ་གསེར་མིག་འགྱུར་ས་གཙང་
རྒྱས་མཚོ། །མཚོ་འགྱུར་མེད་སྐུ་ཁམས་དྭངས་བས་སྤྲོ། །གཏམ་ཚིག་གསུམ་
ཁམས་བཟང་ཞུས་པ་དེ། །གྲོགས་དབྱངས་ཅན་མ་ཡི་ཐུགས་ལ་ཞོག །ཞེས་
སོ། །
༈ སམཡཔཊཐ ༧: ཨེ བདེ་སྟོང་ཡེ་ཤེས་ཌཱཀྐི་མསཿ གང་ཤར་
འཕྲུལ་གྱི་བརྡ་མཛོད་དཀྲོལཿ སྔོན་མོའི་ཆུ་འཛིན་དེངས་བའི་ཚེ༔ འཁྲུལ་བྲལ་
གདོད་མའི་ཡེ་སངས་རྒྱས༔ བརྡ་བྱང་ནོར་བུའི་ཆུན་པོ་ཞེསཿ ཌཀྐི་བདེ་བའི་
མཛོད་ཀྱིས་དཀྲོལཿ ཨེ་ཐཾ༔
༈ ཏཱར་པོ། གྲོགས་སྙིང་གཅེས་བདེ་སྟོང་སྒྲོལ་མ་ལགས། །ས་སྐྱིད་པོ་
བཀྲ་ཤིས་གཡང་མཛོད་དུ། །རོགས་རྩེ་མཐུན་སྙིང་གི་ཐིག་ལེ་ཁྱོད། །སྐུ་མཛེས་
27



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
པའི་བདེ་སྟོང་གར་བསྒྱུར་ཞིང་། །ངག་སྙན་པའི་སྙིང་གཏམ་རོལ་མོ་དཀྲོལ། །
ཐུགས་བྱམས་བརྩེའི་འོད་སྟོང་ཚ་ཟེར་འགྱེད། །སྐྱིད་དགའ་སྤྲོའི་བག་ཡངས་
རོལ་བའི་ཚེ། །དགུན་འགོ་མའི་ཟླ་བ་ཡོལ་ནས་ཐལ། །ད་མི་རིང་འགྲོ་བའི་
དུས་བབས་པས། །ཕྱི་སྡེ་བའི་མ་གོ་ལྐོག་གཏམ་ལ། །མིག་ཁྲ་ཆུང་ཨ་སྔོན་
ནམ་མཁའ་ལ། །སྤྲིན་མཆི་མའི་ཆར་སྤྲིན་འཁྲིགས་ནས་གདའ། །ད་མི་ཟེར་
ཨ་ལ་རྗེས་ནས་བཤད། །དེ་ཨེ་རེད་སེམས་ཀྱི་འཁྲི་ཤིང་ལགས། །
༈ གསེར་ཐང་ཆེན་ཡངས་པའི་ཡུལ་ལྗོངས་སུ། །སྤང་ནེའུ་གསིང་པད་ཚལ་
བཀྲ་བའི་དབུས། །སྦྲང་ཆུང་གི་གླུ་དབྱངས་དལ་ལ་འགུགས། །གཡུ་འབྲུག་
གི་སྒྲ་དབྱངས་ལྡིར་ལ་འགུག །མོན་ཁུ་བྱུག་གླུ་དབྱངས་སྙན་ལ་འགུག །
ཕྱོགས་རྒྱ་བོད་མགྲོན་པོ་ཉི་ལི་ལི། །ཉོ་ཚོང་གི་དངོས་པོ་ཁྲ་ཤིགས་ཤིག །
གཞོན་ཆུང་གི་བྲོ་གར་ཁྲབ་སེ་ཁྲབ། །རྟ་མདོ་བའི་བང་ཆེན་ཤ་ར་ར། །ཕོ་སྐྱེས་
པའི་ཧ་སྒྲ་ཏི་རི་རི། །སྨན་མཛེས་མའི་གླུ་ལེན་ཀྱུ་རུ་རུ། །དུས་དེ་ཚེ་གླུ་མཁན་
པདྨ་ངས། །ཡིད་དགའ་སྐྱོའི་གླུ་ཆུང་ལེན་སྙིང་འདོད། །ཧེ་ཧེ། གངས་ཟེར་
རྒྱུ་བརྒྱ་མཐོང་སྟོང་མཐོང་ཡང་། །གངས་གཅིག་ཆོག་གངས་རྒྱལ་མཐོན་མཐིང་
ཡིན། །སེང་དཀར་མོ་འཁོར་ས་ཁྱོད་ལས་མེད། །གངས་སེང་གེ་འབྲལ་མེད་
སྔོན་གྱི་ལས། །མཚོ་ཟེར་རྒྱུ་བརྒྱ་མཐོང་སྟོང་མཐོང་ཡང་། །མཚོ་གཅིག་ཆོག་
མ་ཕམ་གཡུ་མཚོ་ཡིན། །ཉ་གསེར་མིག་འཁོར་ས་ཁྱེད་ལས་མེད། །ཉ་མཚོ་
དང་འབྲལ་མེད་སྔོན་མའི་ལས། །མགོན་གཅིག་ཆོག་བླ་མ་རིན་པོ་ཆེ། །
28



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར། ན
སྐྱབས་གཅིག་ཆོག་ཨོ་རྒྱན་མཚོ་སྐྱེས་རྗེ། །གྲོགས་གཅིག་ཆོག་བདེ་བའི་རྡོ་
རྗེ་མཆོག །ཆོས་གཅིག་ཆོག་ཨ་ཏི་རྫོགས་པ་ཆེ། །ཟས་གཅིག་ཆོག་སྔོན་མོ་
ནས་ཀྱི་ཕྱེ། །གོས་གཅིག་ཆོག་གཡང་མོའི་བལ་དཀར་འཇམ། །མགོན་
པདྨའི་གཏད་རྒྱ་སྙིང་ལ་ཟབ། །མ་མཁའ་འགྲོའི་བདེན་ཚིག་བསླུ་བ་མེད། །
ལྷ་སྲུང་མའི་ཐུན་རྐྱེན་གཡེལ་བ་མེད། །གྲོགས་བརྩེ་བའི་སྙིང་གཏམ་བརྗེད་
པ་མེད། །སྐྱེ་སྔོན་མའི་རི་མོ་ཇེ་གསལ་རེད། །ཡིད་དགའ་བའི་བརྩེ་གདུང་
ཡང་ཡང་དྲན། །དུས་གཏན་གྲོགས་ཟབ་མོའི་བཀའ་དྲིན་ལས། །ཐ་ཤལ་གྱི་
སྤྲུལ་སྨྱོན་པདྨ་ངའི། །ལུས་ཕུང་ཁམས་དག་པ་ལྷ་རུ་སྨིན། །ངག་གཡོ་རྩོལ་
དག་པ་སྔགས་སུ་སྨིན། །སེམས་དྲན་རིག་ཆོས་སྐུའི་དཀྱིལ་འཁོར་སྨིན། །
རྩ་འཁོར་ལྔའི་མདུད་རྒྱ་རང་གྲོལ་བ། །སྨན་ལྷ་བཙུན་ཁོ་མོའི་ཁྱད་ཆོས་རེད། །
ཆོས་བདེ་སྟོང་དགའ་བཞིའི་ཉེ་ལམ་དེ། །ཐབས་གསང་ཆེན་སྔགས་ཀྱི་ཁྱད་
ཆོས་རེད། །ཨེ་མ་ཧོ་ཕ་གཅིག་བླ་མ་དྲན། །ཨེ་ཧི་ཡ་མཚོ་སྐྱེས་བླ་མ་དྲན། །
ཨེ་ཡ་ཡ་མཚོ་བྱུང་མཁའ་འགྲོ་དྲན། །ཨེ་ཨ་ལ་ནམ་མཁའི་བུ་མོ་དྲན། །དོན་
གཉིས་མེད་རང་བབས་གཉུག་མའི་ངང་། །འདུ་བྲལ་བ་ཡེ་ནས་མི་སྲིད་བསམ། །
ཡིད་ཤར་ཆའི་རི་མོ་དེ་འདྲ་རེད། །གྲོགས་བདེ་གསལ་ལྷ་མོའི་ཐུགས་ལ་
ཞོག །



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
༈ རིག་པ་བཅུད་སྨིན་ཕྱག་རྒྱ་མ། །རླུང་སེམས་བདེ་འདྲེན་བདེ་སྟེར་མ། །
དགའ་བཞིའི་དཔལ་སྟེར་དཔལ་འཆང་མ། །གང་གི་དྲུང་དུ་མཆིད་འདི་
གསོལ། །བརྩེ་ཆེན་ཡིད་ཀྱི་འཁྲི་ཤིང་མ། །བརྩེ་ལྡན་རབ་བརྟན་རི་དབང་
མ། །བརྩེ་མཛའ་ཡིད་བཅུགས་སྙིང་གྲོགས་མ། །ཉིད་ཀྱི་དྲུང་དུ་འཕྲིན་འདི་
ཞུ། །རབ་ཡངས་གཡའ་བྲལ་མཁའ་རུ། །རབ་མཛེས་རྟ་བདུན་དབང་པོས། །
རབ་གསལ་ཟེར་བརྒྱ་འགྱེད་པར། །རབ་དགའ་ཐོབ་འདྲའི་དགའ་སྤྲོ། །
དམན་ཕྲན་པདྨའི་མདངས་ལ། །དམན་སྦྱོར་ཚ་གྲང་ནད་ཀྱིས། །དམན་ལྷག་
འདུ་བ་འཁྲིགས་ཀྱང་། །དམན་པའི་སྐྱོ་བ་མི་འདུག །ཐུགས་བརྟན་རི་དབང་
རྒྱལ་པོ། །ཐུགས་ཁྲལ་གཡོ་འགུལ་མེད་པར། །ཐུགས་དྭངས་དགའ་སྤྲོའི་
ལོ་རྒྱུས། །ཐུགས་བབས་བཀའ་འཕྲིན་སྤྲིངས་ཤོག །དཀར་ཡག་གངས་
རིའི་ཕོ་བྲང་། །གངས་སེང་གཡུ་རལ་མཛེས་ངོམ། །གངས་དང་སེང་གེ་འབྲལ་
མེད། །འདི་ཡང་སྔོན་གྱི་ལས་དབང་། །མ་ཕམ་གཡུ་མཚོའི་དཀྱིལ་ན། །
གསེར་མིག་གཤོག་དྲུག་མཛེས་ངོམ། །མཚོ་དང་ཉ་གཉིས་འབྲལ་མེད། །
དེ་ཡང་སྔོན་མས་བཀོད་ཐང། །ཙནྡན་ནགས་ཀྱི་དགའ་ཚལ། །སྟག་མོའི་
འཛུམ་དྲུག་མཛེས་ངོམ། །ནགས་དང་སྟག་མོ་འབྲལ་མེད། །དེ་ཡང་སྲིད་
པའི་བཀོད་ཐང་། །བརྩེ་བརྩེ་སྙིང་གི་གཏད་སོ། །དགའ་དགའ་ཡིད་ཀྱི་འཁྲི་
ཤིང་། །གཅེས་གཅེས་སྙིང་གི་དྭངས་མ། །བྱམས་བྱམས་འབྲལ་མི་ཕོད་པ། །
དུང་དུང་སེམས་ཀྱི་རྟེན་ གཅིག །མཐུན་མཐུན་ལས་སྨོན་མཉམ་ཐེབ། །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ན
བརྟན་བརྟན་གཏན་གྱི་གྲོགས་གཅིག །མཛེས་མཛེས་ཞལ་བཟང་དྲན་བྱུང་། །
སྙན་སྙན་གསུང་དབྱངས་དྲན་བྱུང་། །གསལ་གསལ་མཁྱེན་བརྩེ་དྲན་བྱུང་། །
དྲན་དྲན་མི་བརྗེད་ཚིག་གསུམ། །དགའ་དགའ་དགའ་བཞིའི་རོལ་སྟོན། །
བདེ་བདེ་བདེ་སྟོང་ཡེ་ཤེས། །ཤར་ཤར་ཡིད་ལ་ཤར་བྱུང་། །ནམ་ནམ་ཨེ་
འཕྲད་རེ་བ། །ཡང་ཡང་ཡིད་ལ་ཝ་ལེ། །སྐྱོ་སྐྱོ་དགའ་གདུང་ཚིག་འདི། །
བྲིས་བྲིས་ཤར་མར་བྲིས་སོང་། །སྐུ་ཚེ་མི་འགྱུར་བརྟན་ཅིང་། །བཞེད་དོན་
མ་ལུས་འགྲུབ་པའི། །རེ་འབྲས་སྨོན་ལམ་དང་བཅས། །གཡུ་ལྷ་ཀརྨ་རྡོ་
རྗེས། །དགའ་བའི་ཟུར་མིག་གཡོ་ཞིང་། །བརྩེ་བའི་སྙིང་གཏམ་དྲན་བཞིན། །
བྱམས་བརྩེ་དགའ་སྐྱོའི་ངང་ནས། །དྲི་བྲལ་ཙཱི་ནའི་ཤོག་བུར། །འདག་མེད་
སྣ་ཚའི་རི་མོ། །བརྗོད་བྲལ་ཚིག་འདི་བྲིས་པས། །ཉེས་བྲལ་དགེ་ལེགས་
རྒྱུར་གྱུར། །
མཆོག་གྱུར་ཡིད་ཀྱི་ནོར་བུ་ལགས། །ཡང་གཅིག་གསོན་དང་ཞུ་
བའི་འབྲས། །འཇང་སྲས་གཡུ་ལྷ་ཐོག་འགྱུར་དང་། །གླིང་ཟ་མེ་ཏོག་ལྷ་
མཛེས་ཀྱི། །མཛད་ཚུལ་རྣམ་ཐར་མཆོག་གི་སྒྲུང་། །གྲགས་སྙན་ལྷ་ཡི་རྔ་སྒྲ་
མཆོག །དུས་སུ་བབས་པའི་ད་དཀྲོལ་རན། །རྔ་ལས་སྒྲ་བྱུང་རྔ་ཐིལ་དབང་། །
ཟབ་བཅུད་བང་མཛོད་བདག་གི་དབང་། །རིན་ཆེན་ལྡེ་མིག་བདག་གིས་
སྟེར། །སྙིང་ནས་ནན་གྱིས་བསྐུལ་ལགས་ན། །རེ་བའི་འབྲས་བུ་ཆུད་མ་
གསན། །བརྡ་བྱུང་འདི་ཚོ་མྱུར་དུ་དཀྲོལ། །རྒྱལ་རོང་བྲག་ལྷ་མགོན་པོའི་
31



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
གནས། །རབ་མཛེས་གསེར་ཉའི་གཤོག་སྒྲོ་ངོམ། །ཆོས་དབྱིངས་དགོངས་
པའི་ཀློང་མཛོད་ལས། །རང་བྱུང་དོན་གྱི་བརྡ་ཡིག་འདི། ༥མཡསཊ ཋ།
ནམ་ཟླས་བསྐུལ་བས་རྩི་ཐོག་འབུས། །ལས་འཕྲོས་བསྐུལ་བས་ཟབ་བཅུད་
རྡོལ། །དགོངས་པ་དབྱིངས་ཀྱི་གཏེར་གནས་ནས། །རྩལ་སྣང་གཏེར་སྲུང་
མཁའ་འགྲོ་ཡིས། །འོད་གསལ་གཉུག་མའི་བརྡ་སྒྲོམ་གནང་། །དུས་བབས་
མཁའ་འགྲོའི་འཁུ་ལྡོག་མེད། །འདི་ཕབ་བསྟན་འགྲོའི་རྒུད་པ་སེལ། །བསྟན་
འཛིན་སྐྱེས་བུའི་སྐུ་ཚེ་སྲིངས། །བསྟན་རྩ་དགེ་འདུན་སྡེ་ཚོགས་རྒྱས། །བསྟན་
དགྲ་ནག་ཕྱོགས་རྡུལ་དུ་བརླགས། །སྙིང་ལས་གཅེས་པའི་བཅུད་ཆེན་པོ། །
སྙིང་གི་གྲོགས་པོ་བདག་ལ་སྩོལ། །དོན་འདི་ཡིད་བཞིན་འགྲུབ་ནུས་པ། །
རྩ་གསུམ་སྲུང་མས་མཐུན་འགྱུར་མཛོད། །
༈ སྐྱབས་གནས་བླ་མ་རིན་པོ་ཆེ། །ཛ་ལནྡྷ་རའི་རྒྱན་དུ་བཞུགས། །ལས་
སྨོན་རྟེན་འབྲེལ་མཐུ་བཙན་པའི། །གྲོགས་མཆོག་ཀརྨ་ལྷ་སྒྲོན་དང་། །ཀུན་
གྲོལ་རིག་པའི་རྡོ་རྗེ་ལགས། །ཁོ་བོ་ཀརྨ་རྡོ་རྗེ་ལ། །ཕྱི་ཡི་འབྱུང་ཁམས་འཁྲིགས་
པ་དང་། །ནང་གི་འདུ་བ་འཁྲིགས་པའི་རྐྱེན། །ཚ་གྲང་ནད་ཀྱིས་མནར་བ་
ལ། །ཁྱེད་གཉིས་ཐུགས་ཁྲེལ་མི་མཛད་ལོ། །ཧེ་ཧེ། བུ་ཆུང་རང་བྱུང་རྡོ་རྗེ་
ལ། །ན་བ་བླ་མའི་བཀའ་དྲིན་ལགས། །ན་བ་ཡི་དམ་ལྷ་ཡི་དྲིན། །ན་བ་མཁའ་
འགྲོའི་དངོས་གྲུབ་གདའ། །ན་བ་སྲུང་མའི་ཕྲིན་ལས་མཆོག །ན་བས་དལ་
འབྱོར་རྙེད་དཀའ་ཤེས། །ན་བས་འཆི་བ་མི་རྟག་དྲན། །ན་བས་ལས་འབྲས་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ན
བསླུ་མེད་ཤེས། །ན་བས་འཁོར་བར་ངེས་འབྱུང་སྐྱེ། །ན་བས་རྐྱེན་ངན་ལམ་
དུ་ཁྱེར། །ན་བས་བླ་མར་དད་གུས་སྐྱེ། །ན་བས་མཆོག་གསུམ་བཀའ་དྲིན་
དྲན། །ན་བས་མཆེད་ལ་བརྩེ་གདུང་སྐྱེ། །ན་བས་འགྲོ་ལ་སྙིང་རྗེ་བསྐྱེད། །
ན་བས་སྔར་བསགས་ལས་ངན་འཛད། །ན་བས་དགེ་ལ་བསྐུལ་མ་བྱེད། །
ན་བས་སྣང་སྲིད་བདེན་མེད་རྟོགས། །ན་བས་ཆོས་ཀུན་རང་རྩལ་ཤར། །
ན་བས་གེགས་སེལ་བོགས་འདོན་བྱུང་། །ན་བས་བློ་བྲལ་རང་ཞལ་མཇལ། །
ན་བྱ་ཀ་དག་ཟང་མ་ཐལ། །ན་ཡུལ་ཀུན་བཟང་གདོད་མའི་ཀློང་། །ན་བྱེད་
གཞི་མེད་རྩ་བྲལ་ངང༌། །ན་མཁན་བློ་འདས་གཉུག་མའི་ཀློང་། །དོན་དམ་
གདོད་མའི་མཁའ་ཀློང་ལ། །རྩལ་ནང་ནད་ཀྱི་ཆུ་འཛིན་དབེན། །ལྟ་བ་རྒྱ་
ཁྱོན་དབུས་མཐའ་བྲལ། །སྒོམ་པ་འོད་གསལ་འཁོར་ཡུག་འདྲེས། །སྤྱོད་པ་
སྤང་བླང་རེ་དོག་བྲལ། །འབྲས་བུ་ཉག་གཅིག་ཡེ་ནས་གྲུབ། །ན་ཡང་རྟེན་
འབྲེལ་སྒྱུ་མའི་ཆོས། །སྡུག་ཀྱང་འཁོར་འདས་མཉམ་པར་བརྡལ། །ཤི་ཡང་
སྣང་བ་གནས་གྱུར་ཙམ། །བདེ་ཡང་བསམ་གཏན་གནས་མལ་རྟོགས། །ཀུན་
བཟང་ཆོས་སྐུའི་ཀློང་ཡངས་སུ། །བཟང་ངན་བདེ་སྡུག་རྩལ་སྣང་ཀུན། །ཡེ་
མཉམ་དག་པ་རབ་འབྱམས་ཤར། །བདེ་ཡང་བདེ་ལ་སྐྱིད་ཀྱང་སྐྱིད། །ཧེ་
ཧེ་སྙིང་གི་གྲོགས་ཀྱི་མཆོག །ཧེ་ཧེ་སྐལ་བཟང་གདུལ་བྱའི་ཚོགས། །ཧ་ཧ་
ཤུགས་འབྱུང་ཉམས་དགའི་གླུ། །ཧོ་ཧོ་སྨྱོན་པ་བན་ཚེས་བྲིས། །
33



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
༈ བློ་འགྱུར་མེད་སྙིང་གི་འཁྲི་ཤིང་མ། །ལམ་བྱང་ཆུབ་སྒྲུབ་པའི་གཏན་
གྲོགས་མ། །ཡིད་སྙིང་སྡུག་བརྩེ་གྲོགས་ལྷ་གཅིག་མ། །མ་དབྱངས་ཅན་ལྷ་
མོའི་སྤྲུལ་བསྒྱུར་མ། །གྲོགས་ལྷ་མཛེས་སྒྲོན་མས་སྙན་དབང་གསོན། །དགོང་
ཨ་སྔོན་བེཟླུར་ཡངས་པོའི་དབུས། །གསེར་ཁྲི་གདུགས་ཉི་མ་འོད་མདངས་
ཅན། །དུས་ད་ལྟ་བ་ལང་སྤྱོད་ལ་འགྲོ། །སང་ནང་མོ་འཛམ་གླིང་ཤར་ནས་
འོང་། །ཤིང་གཡུ་མདོག་སྔོ་ལྗང་ཤུག་ལོའི་རྩེར། །གསུང་རབ་སྙན་ལྷོ་མོན་
ཁུ་བྱུག་ང་། །དུས་ད་ལྟ་ལྷོ་མོན་ཡུལ་སོང་ཡང་། །སང་ད་ཕོད་ཤུག་ལོ་བསྙེགས་
ནས་འོང༌། །ཡ་ཡ། ཤར་རྨ་རྒྱལ་གངས་དཀར་དུང་གི་རི། །དཔལ་བདེ་མཆོག་
ནོར་བུའི་ཕོ་བྲང་ན། །མགོན་རྨ་ཆེན་སྤོམ་ར་རིན་པོ་ཆེ། །རོགས་འུ་གཉིས་
ཟོ་དོར་སྲུང་མ་རེད། །དུས་མི་རིང་མཆོད་དུ་འགྲོ་དགོས་བསམ། །གཏེར་
རིན་ཆེན་རྫ་ས་མཆོག་ལེན་དགོས་བསམ། །ཨེ་རེད་ཏཱར་པོ། མཐོ་བ་ནམ་
མཁའི་ལྷ་ལམ་ན། །མགོན་བྱ་ཕོ་རོག་ནག་ཆུང་གཉིས། །གཉིས་འགྲོས་བྱས་
ནས་འཕུར་ལྡིང་གཡོ། །ཕན་ཚུན་ཏིང་ཏིང་གཏམ་སྙན་བཤད། །གཏད་ས་
བྲག་དམར་ཕོ་བྲང་རེད། །ཚེ་འདིར་འབྲལ་མེད་འགྲོགས་ཆགས་རེད། །གཙང་
རྒྱས་དྭངས་བསིལ་ཆུ་བོའི་ཀློང་། །གསེར་མིག་གཤོག་ལྡེམ་ཉ་མོ་གཉིས། །
གཉིས་འགྲོས་བྱས་ནས་འགྱུར་རྩལ་ངོམ། །གཏད་ས་མ་ཕམ་གཡུ་མཚོ་རེད། །
ཚེ་འདིར་འབྲལ་མེད་འགྲོགས་ཆགས་རེད། །ཨ་ཆེན་གསེར་གྱི་གཞུང་ལམ་
ན། །སྐྱེས་མཆོག་རྣལ་འབྱོར་ཕོ་མོ་གཉིས། །གཉིས་འགྲོས་བྱས་ནས་གོམ་
34



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
སྟབས་གཡོ། །གཏད་ས་དབུས་གཙང་དག་པའི་ཞིང་། །ཚེ་འདིར་མི་འབྲལ་
འགྲོགས་ཆགས་རེད། །གངས་ལྗོངས་མདོ་ཁམས་ཟལ་མོ་ན། །ལས་སྨོན་
མཐུན་པའི་གྲོགས་ཟུང་གཉིས། །གཉིས་འགྲོགས་བྱས་ནས་ཟབ་གཏེར་
འབྱེད། །གཏད་ས་དྷུ་མ་ཐ་ལའི་ཞིང་། །སྐྱེ་ཀུན་མི་འབྲལ་འགྲོགས་ཆགས་
རེད། །ང་ང་ད་ད་རང་ཡུལ་འགྲོ། །ཁྱོད་ཁྱོད་མྱུར་མྱུར་ཨེ་འོང་བལྟ། །སྐྱིད་
སྐྱིད་བདེ་བདེ་ཁྱོད་སྡོད་ད། །དགའ་དགའ་སྐྱིད་སྐྱིད་ང་རང་འགྲོ། །ཨེ་རེད་
ཏཱར་པོ་ལོ་ལོ་ལགས། །
༈ ན་མོ་བུདྡྷ་དྷརྨ་སངྒ་ཡ། །གླུ་ཨ་ལ་སྣང་བ་ཐབས་ཀྱི་གླུ། །མ་ཐ་ལ་སྟོང་
པ་ཤེས་རབ་ངག །དོན་སྣང་སྟོང་འདུ་འབྲལ་མེད་པའི་ཚིག །སྒྲ་གྲགས་
སྟོང་རྡོ་རྗེའི་རོལ་མོ་མཆོད། །གནས་ཛ་ལནྡྷ་རའི་བ་གམ་དུ། །མགོན་བརྒྱུད་
གསུམ་བླ་མའི་ངོ་བོ་མཆོག །ཕ་ཨོ་རྒྱན་བླ་མ་ཡབ་ཡུམ་ལ། །ཡིད་དད་མོས་
དྲག་པོས་གསོལ་བ་འདེབས། །ས་འདི་འདྲའི་ས་ངོ་མ་ཤེས་ན། །འཇང་བདེ་
ལྡན་གསེར་གྱི་མེ་ལོང་ཐང་། །མི་ང་འདྲའི་ང་ངོ་མ་ཤེས་ན། །འཇང་ལྷ་བུ་
པདྨ་ཀུན་དགའ་ཡིན། །མགོན་པདྨས་མངག་པའི་ཕོ་ཉ་ཡིན། །རྗེ་ནམ་མཁའི་
སྙིང་པོའི་སྤྲུལ་བ་ཡིན། །དཔལ་སངས་རྒྱས་བསྟན་པའི་སྲོག་ཤིང་ཡིན། །
བདུད་མ་རུང་འདུལ་བའི་གཤེད་པོ་ཡིན། །དགྲ་ནག་ཕྱོགས་གདུག་པའི་ཁ་
གནོན་ཡིན། །སྨན་མཛེས་མ་མེ་ཏོག་ཆོས་འཛོམས་ལགས། །སྙན་དར་ལུང་
གསེར་གྱི་པདྨ་རུ། །ངག་སྒྲ་སྙན་ལྷ་ཡི་པི་ཝང་དཀྲོལ། །སྐུ་མཛེས་འཛུམ་
35



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
དགའ་བའི་ཟུར་མིག་གཡོ། །གསུང་ངག་ལན་བརྩེ་བའི་རོལ་མོ་སྒྲོགས། །
ཐུགས་བདེ་སྟོང་འདུ་འབྲལ་མེད་པའི་ངང་། །དོན་ཚིག་གསུམ་འདྲ་མའི་གླུ་
ལ་གསོན། །དགོང་ཨ་སྔོན་དཀྱིལ་གྱི་ཉི་ཟླ་གཉིས། །ཡུལ་གླིང་བཞིའི་མུན་
པ་བསལ་ཕྱིར་འཛོམས། །
༈ གཅེས་གཅེས་ཡིད་ཀྱི་འཁྲི་ཤིང་། །འཕྲོད་འཕྲོད་འཕྲིན་དང་དངོས་
རྗེས། །དགའ་དགའ་བརྗོད་ལས་འདས་བྱུང་། །དྲན་དྲན་ཚེ་རོགས་ཁྱོད་དྲན། །
མྱུར་མྱུར་འབྱོན་ཐབས་ཨེ་ཡོད། །ངའི་ངའི་རེ་བའི་དོན་ཡིན། །ཨེ་ཧེ་ཡ། རིགས་
ཀུན་འདུས་པའི་ངོ་བོ། །རིག་འཛིན་འཇའ་ལུས་རྡོ་རྗེ། །རིགས་ལྡན་མི་མོའི་
གྲོགས་སུ། །རིགས་པ་ཐབས་ཀྱི་སྐུར་བཞེངས། །བདེ་སྟོང་འོད་གསལ་ཟུང་
འཇུག །བདེ་ཆེན་སྒྱུ་མའི་སྐུ་རུ། །བདེ་མཆོག་གསང་བའི་རྣལ་འབྱོར། །
བདེ་ཆེན་ནམ་མཁའི་རྡོ་རྗེ། །སྔོན་སྨོན་དམ་ཚིག་ཟབ་མོས། །ཟབ་གཏེར་
མཛོད་ཀྱི་ལྡེ་མིག །ལས་དང་རྟེན་འབྲེལ་མཐུ་ཡིས། །འབྲལ་མེད་ཡུན་དུ་
འགྲོགས་ངེས། །ཕ་གཅིག་མཚོ་སྐྱེས་བླ་མའི། །བྱིན་རླབས་བདུད་རྩིའི་ཚ་
ཟེར། །བུ་ངའི་སྙིང་ལ་ངོམ་ཚེ། །ཤར་མར་ཡི་གེ་དེ་བྲིས། ། །
༈ ཨོཾ་སྭ་སྟི་སིདྡྷི་མངྒ་ལཾ། དུས་དེ་རིང་གནམ་ལ་སྐར་མ་བཟང་། །དགོང་
བར་སྣང་ཁམས་ལ་གཟའ་དར་ཚེས། །ས་འཛིན་མའི་ཐ་གྲུར་དུས་ཚོད་བཟང་། །
མགོན་སངས་རྒྱས་ཐམས་ཅན་རྫུ་འཕྲུལ་ཆེ། །ལྷ་དཀར་ཕྱོགས་སྲུང་མའི་
36



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར། ན
དབུ་འཕང་མཐོ། །མགོན་དམ་ཅན་རྒྱ་མཚོའི་ཕྲིན་ལས་མྱུར། །ཕ་ཨོ་རྒྱན་
པདྨའི་ཐུགས་བཞེད་འགྲུབ། །མ་མཚོ་བྱུང་ལྷ་མོའི་སྨོན་ལམ་འགྲུབ། །བདུད་
ནག་ཕྱོགས་འབྱུང་པོའི་མགོ་འཕང་དམའ། །ཡོངས་བསྟན་འགྲོའི་དོན་ཆེན་
དེ་རིང་འགྲུབ། །གྲོགས་འུ་གཉིས་བསམ་དོན་དེ་རིང་འགྲུབ། །དོན་འགྲུབ་
པ་རྩ་གསུམ་སྲུང་མའི་དྲིན། །ཚེ་འདི་ཕྱིའི་སྐྱིད་མགོ་དེ་རིང་ཚུགས། །བཀྲ་
ཤིས་པའི་རྟེན་འབྲེལ་དེ་རིང་འགྲིགས། །དོན་འགྲུབ་པའི་བདེན་ཚིག་དེ་རིང་
འགྲུབ། །བདེ་སྐྱིད་ཀྱི་ཉི་མ་དེ་རིང་ཤར། །ལྷ་བླ་མའི་ཞལ་རས་འཛུམས་
སེ་འཛུམ། །ཡབ་དཔའ་བོའི་བྲོ་བརྡུང་འཁྲབས་སེ་འཁྲབ། །ཡུམ་དཔའ་
མོས་གླུ་ལེན་ཤ་ར་ར། །མགོན་སྲུང་མའི་རུ་དར་འཚུབས་སེ་འཚུབས། །
དབྱངས་སྒྲ་སྙན་རོལ་མོ་ལྷངས་སེ་ལྷང་། །དབྱིངས་འོད་ལྔའི་འཇའ་སྤྲིན་
ཐིབས་སེ་ཐིབས། །སྟེང་མེ་ཏོག་ཆར་བ་སི་ལི་ལི། །ཕ་བརྒྱུད་གསུམ་བླ་མའི་
བྱིན་རླབས་འཛོམས། །མགོན་ཡི་དམ་སྒྲུབ་བརྒྱུད་དངོས་གྲུབ་འཛོམས། །
མ་གནས་གསུམ་མཁའ་འགྲོའི་ཕྲིན་ལས་འཛོམས། །སྨན་ལྷ་བཙུན་བདེ་གསལ་
ལྷ་མོར་འཕྲད། །དགོང་ཨ་སྔོན་ཉི་ཟླ་རང་ཆས་འཛོམས། །ཐབས་ཤེས་རབ་
དགའ་སྐྱིད་སྟོན་མོ་དེ། །འབྲུག་ནོར་འཛིན་རྨ་བྱའི་དགའ་སྟོན་འཛོམས། །
ཐབས་བདེ་སྟོང་དགའ་བཞིའི་རོལ་སྟོན་དེ། །མཐོ་གངས་རིར་གདོང་ལྔ་རྩེ་
བ་འཛོམས། །སྔོན་པདྨའི་སྨོན་ལམ་གཏད་རྒྱ་དེ། །ཐང་གཡུ་ལྗོངས་པད་
ཚལ་བཀྲ་བ་འཛོམས། །གྲོགས་འདིར་འདུས་བསམ་པ་གཅིག་པ་དེ། །ཉ་
གསེར་མིག་ཆུ་དང་འཕྲད་ལྟར་འཛོམས། །སྟེང་དཀར་ཕྱོགས་ལྷ་ཡི་བཞེད་
37



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
དོན་འགྲུབ། །བར་གཉན་རྗེ་དམ་པའི་བསམ་པ་བདེ། །འོག་མགོ་ནག་མི་ཡི་
བདེ་སྐྱིད་འགྲུབ། །སྐྱིད་བདེ་འོ་དགའ་འོ་ལྷ་མི་རྣམས། །དུས་དེ་རིང་ལས་
སྐྱིད་ཅིག་གང་ན་ཡོད། །ངའི་དགའ་སྐྱིད་གཏམ་གྱི་གླུ་གཞས་འདི། །སྐྱིད་
བཀྲ་ཤིས་དགའ་བའི་རྟེན་འབྲེལ་ཡིན། །དོན་གང་བསམ་འགྲུབ་པའི་བདེན་
ཚིག་ཡིན། །ཐབས་དཔའ་བོ་དགྱེས་པའི་རོལ་སྟོན་དང་། །མ་མཁའ་འགྲོ་
འདུ་བའི་དགའ་སྟོན་ལ། །གཞི་སྣང་སྲིད་ཡེ་དག་ཚོགས་མཆོད་བཤམས། །
ཐབས་གསང་ཆེན་སྔགས་ཀྱི་རྫས་ཆེན་པོ། །བཅུད་ཤ་ཆང་བདུད་རྩིའི་དགའ་
སྟོན་ཕུད། །འཕུལ་ཏིང་འཛིན་སྔགས་ཀྱིས་སྦྱང་བསྒྱུར་སྤེལ། །གནས་ཕུན་
ཚོགས་རང་སྣང་དཔལ་རིའི་ཞིང་། །རྗེ་ཕུན་ཚོགས་རང་རིག་པདྨ་འབྱུང་། །
ཆོས་ཕུན་ཚོགས་ཌཱཀྐིའི་ཐུགས་ཀྱི་བཅུད། །འཁོར་ཕུན་ཚོགས་དཔའ་བོ་མཁའ་
འགྲོའི་གྲལ། །དུས་ཕུན་ཚོགས་རྟག་པ་རྒྱུན་གྱི་དལ། །ང་གསང་བདག་
དཔའ་བོ་པདྨ་དང་། །ཁྱོད་སྔགས་སྐྱེས་ཤེལ་དཀར་ལྷ་མཚོ་གཉིས། །ལས་
སྨོན་ལམ་རྟེན་འབྲེལ་བསླུ་མེད་མཐུས། །ངས་དེ་རིང་སྐྱིད་པའི་འདུན་མ་སྒྲུབ། །
གནས་ཁང་ཁྱིམ་གཅིག་ཏུ་དེ་རིང་འཛོམས། །འདུ་འབྲལ་བ་མེད་པའི་རྟེན་
འབྲེལ་འགྲིགས། །རྟེན་འབྲེལ་གྱི་དུས་ཚིགས་དང་པོ་ལ། །འབྲུ་བཅུད་ལྡན་
སྟོང་སྦྱར་བདུད་རྩིའི་མཆོག །ཐབས་ཤེས་རབ་མཚོན་པའི་རྫས་ཆེན་འདི། །ལྷ་
རིགས་འདུས་ལྷ་མོ་དབྱངས་ཅན་ཁྱེད། །གནས་འདིར་ཕེབ་དགའ་སྟོན་
བཞེས་ཆང་ཡིན། །སྐུ་ཁམས་བཟང་ཞུ་བའི་བཞེས་ཆང་ཡིན། །སྐྱིད་དགའ་
སྟོན་རོལ་བའི་དགྱེས་ཆང་ཡིན། །སྔགས་གསང་ཆེན་རྡོ་རྗེའི་ཚོགས་ཆང་
38



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ཡིན། །སྐུ་འགྱུར་མེད་རྡོ་རྗེའི་ཚེ་ཆང་ཡིན། །ཕ་བརྒྱུད་གསུམ་བླ་མའི་བྱིན་
རླབས་ཆང་། །མགོན་ཡི་དམ་ལྷ་ཡི་དངོས་གྲུབ་ཆང་། །མ་གནས་གསུམ་
མཁའ་འགྲོའི་ཕྲིན་ལས་ཆང་། །ལྷ་ཆོས་སྐྱོང་སྲུང་མའི་མཐུ་སྟོབས་ཆང་། །
མགོན་པདྨའི་ཐུགས་བཞེད་འགྲུབ་པའི་ཆང་། །གཏེར་ཟབ་རྒྱས་ཆོས་ལ་
སྤྱོད་པའི་ཆང་། །ལྷ་དཀར་ཕྱོགས་དབུ་འཕང་མཐོ་བའི་ཆང་། །བདུད་མ་
རུང་མགོ་འཕང་དམའ་བའི་ཆང་། །དོན་ཅི་བསམ་མ་ལུས་འགྲུབ་པའི་ཆང་། །
རྐྱེན་གྲིབ་རིགས་སྣ་ཚོགས་བསལ་བའི་ཆང་། །གྲོགས་འུ་གཉིས་འབྲལ་བ་
མེད་པའི་ཆང་། །ཡིད་དམ་ཚིག་འགལ་བ་མེད་པའི་ཆང་། །རྐྱེན་བར་ཆད་
མ་ལུས་སེལ་བའི་ཆང་། །འབྲེལ་ཐོབ་ཚད་དཔལ་རིར་འདྲེན་པའི་ཆང་། །ནད་
གདོན་བགེགས་འཇིགས་བརྒྱད་ཞི་བའི་ཆང༌། །ཚེ་བསོད་ནམས་དཔལ་
འབྱོར་རྒྱས་པའི་ཆང་། །ཡོངས་འཁོར་འདས་སྲིད་གསུམ་དབང་སྡུད་ཆང་། །
དགྲ་ཞིང་བཅུ་ཚར་གཅོད་དྲག་པོའི་ཆང་། །ཆང་འདི་བཞེས་སྐུ་ཡི་གཟི་མདངས་
བསྐྱེད། །ཆང་འདི་གསོལ་ངག་ལ་སྙན་འགྱུར་བསྐྱེད། །ཆང་འདི་བཏུང་
ཐུགས་ལ་བདེ་བ་བསྐྱེད། །ཆང་འདི་རོལ་ཉམས་རྟོགས་ཡོན་ཏན་རྒྱས། །
ཆང་འདི་སྤྱོད་རྩ་གསུམ་འཁོར་ལྔ་གྲོལ། །ཆང་འདི་བཞེས་བདེ་སྟོང་ཡེ་ཤེས་
བསྐྱེད། །ཆང་འདི་ཡི་ཡོན་ཏན་བརྗོད་ལས་འདས། །ཆོས་བདེ་སྟོང་སྒོམ་པའི་
གྲོགས་མོ་ཡི། །སྐུའི་རྩ་གསུམ་འཁོར་ལོའི་གནས་ལྔ་ནས། །ལྷ་སྐུ་གསུམ་
རིག་ལྔའི་དཀྱིལ་འཁོར་དང་། །གནས་ཉེར་བཞིའི་བཀོད་པ་ཡོངས་སུ་རྫོགས།།
སྐུའི་བ་སྤུ་ཉི་ཁྲི་ཆིག་སྟོང་ལ། །མ་ཌཀྐི་ཉི་ཁྲི་ཆིག་སྟོང་རྫོགས། །རླུང་གཡོ་
39



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
བ་ཉི་ཁྲི་ཆིག་སྟོང་ལ། །ཡུམ་དཔའ་མོ་འབུམ་སྤྲིན་ལྷུན་གྲུབ་བཞུགས། །ཡང་
གནས་པ་རྩ་ཡི་དཀྱིལ་འཁོར་ལ། །ཡབ་དཔའ་བོ་ཐབས་ཀྱི་ཆ་ཀུན་རྫོགས། །
གཞི་ཀུན་འབྱུང་བྱང་ཆུབ་སེམས་དག་ལ། །བདེ་སྟོང་པ་འདུ་འབྲལ་མེད་པར་
རྫོགས། །འཛུམ་ནམ་མཁའི་བུ་མོ་སྤྲུལ་བསྒྱུར་མ། །སྐུའི་བདེ་སྟོང་བ་སྤུ་བསྐྱོད་
བཞིན་དུ། །ཞལ་ཨུཏྤལ་དྲི་བསུང་ཉེ་བར་ངོམ། །འཛུམ་འོ་འཛིན་ཆུ་འཛིན་
དགའ་བ་ངོམ། །ཐབས་བདེ་སྟོང་གཏུམ་མོའི་ཉི་མའི་མེས། །བཅུད་ཟླ་བ་
བདུད་རྩིར་བཞུ་བའི་འགྲོས། །ལུགས་འབྱུང་ལྡོག་མྱུར་བའི་ལམ་ཟབ་མོ། །
འདི་གསང་སྔགས་ཐབས་ཀྱི་ཆེ་བ་མཆོག །ཨ་ཧོ་གི་འབར་འཛག་ལ་བརྟེན་
ནས། །སེམས་ཆགས་རྟོག་མདུད་རྒྱ་རང་གྲོལ་ཏེ། །དོན་བདེ་ཆེན་དབང་
གི་དམ་ཞལ་ཕྱེས། །རྩ་འགྲོས་ལྡན་རླུང་གི་རྟར་བསྐྱོན་ནས། །ཆོས་དགའ་
བཞི་སྟོང་བཞིའི་འཕྲུལ་འཁོར་བསྐོར། །རྩ་འཁོར་ལོ་ལྔ་ཡི་མདུད་རྒྱ་གྲོལ། །
ཆགས་ཆེན་གྱི་བདེ་དགས་རབ་བསྐུལ་ཏེ། །དགའ་སྟོང་པ་སོ་གཉིས་ཉམས་
མྱོང་ཚེ། །རྩོལ་མེད་ཀྱི་གཏེར་སྒོ་ངང་གིས་འབྱེད། །ང་ཆགས་སྤྱོད་རོལ་བའི་
རྡོ་རྗེ་དང༌། །ཁྱོད་བདེ་སྟོང་མཆོག་གི་མཛའ་ན་མོ། །ཐབས་གསང་བ་དགའ་
བཞིས་འཇུ་འདུལ་གྱིས། །རྩ་ཁམས་ཀྱི་དཔའ་བོ་མཁའ་འགྲོ་དགྱེས། །དཔལ་
འཆི་མེད་ཚེ་ཡི་ལང་ཚོ་ཐོབ། །གཟུགས་སྒྱུ་ལུས་བདེ་སྟོང་ལྷ་སྐུར་སྨིན། །ད་
འདི་ནས་བྱང་ཆུབ་སྙིང་པོའི་བར། །དུས་སྐད་ཅིག་འབྲལ་མེད་པདྨའི་བཀའ། །
དུས་གསུམ་གྱི་རྒྱལ་བ་ཐམས་ཅད་ཀྱིས། །ཐུགས་བསྐྱེད་དང་མཛད་པ་སྨོན་
ལམ་ཀུན། །གྲོགས་འུ་གཉིས་བ་སྤུའི་སྒོ་གཅིག་ནས། །ཡོངས་འགྲུབ་པའི་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
མཐུ་དང་ལྡན་པར་ཤོག །དུས་ཇི་སྲིད་ནམ་མཁའ་གནས་པ་དང་། །མ་འགྲོ་
བའི་མཐའ་ཡང་དེ་བཞིན་ཏེ། །གྲོགས་འུ་གཉིས་འབྲལ་མེད་དེ་སྲིད་གནས། །
གནས་ཁམས་གསུམ་འཁོར་བ་དོང་སྤྲུགས་སྨོན། །དུས་སྐྱེ་བའི་ཚེ་རབས་ཐམས་
ཅད་དུ། །མགོན་ཨོ་རྒྱན་པདྨའི་ཐུགས་བསྐྱེད་བཞིན། །ལས་བཟང་ངན་གང་
འབྲེལ་འགྲོ་བ་ཀུན། །ཞིང་རྔ་ཡབ་དཔལ་རིར་འདྲེན་ནུས་སྨོན། །དུས་དེ་
རིང་བཀྲ་ཤིས་ཕུན་སུམ་ཚོགས། །རྐྱེན་བདུད་བཞིའི་གཡུལ་ལས་དེ་རིང་
རྒྱལ། །ནམ་མཁའ་ལ་གསེར་གྱི་ཉི་མ་ཤར། །བར་སྣང་ལ་དུང་གི་ཟླ་བ་ཚེས། །
ས་གཞི་ལ་ཆོས་ཀྱི་ཆར་བ་བབས། །ཆོས་སངས་རྒྱས་བསྟན་པའི་རྒྱལ་མཚན་
བསྒྲེངས། །མ་འགྲོ་ལ་བདེ་སྐྱིད་ཉི་མ་ཤར། །དུས་སྙིགས་མའི་རྒུད་པའི་རུ་
འཛིང་ཞི། །ཆོས་བདེ་སྐྱིད་འཛོམས་པའི་རྟེན་འབྲེལ་ལགས། །ད་མི་རེ་དགའ་
བས་གླུ་རེ་ལོངས། །མྱུར་ཤུགས་ལྡན་རྟ་རེས་བང་རེ་རྒྱུགས། །ངའི་དགའ་
སྐྱིད་གཏམ་གྱི་གླུ་གཞས་འདི། །ཡིད་ཤར་ཚད་སྦ་གསང་མེད་པར་བྲིས། །
གྲོགས་སྙིང་གི་དྭངས་མ་རིན་པོ་ཆེ། །སྐུ་ཚེ་རིང་མཛད་ཕྲིན་རྒྱས་ཆེད་བྲིས། །
དོན་བདེ་ལེགས་བཀྲ་ཤིས་རྒྱུ་གྱུར་ཅིག །
༈ དབྱིངས་བདེ་སྟོང་མི་ཤིགས་ཌཱཀྐི་མའི༔ རྩལ་ཕྱོགས་མེད་ཤར་ཆའི་
རི་མོའི་བརྡ ཧེ་ཧེ གཡུ་དྲུག་དཀར་རྩེ་མོ་དགུང་ལ་རེག དགུང་ཨ་སྔོན་
གསལ་ཡངས་ཁེབ་རྒྱ་ཆེ མཐོ་གསལ་བྱེད་ཉི་ཟླ་རང་འཁོར་འཛོམས༔ ལུས་
རྩལ་ལྡན་འཛུམ་དྲུག་སྟག་མོ་ལཿ ལུས་རྩལ་དྲུག་འཛོམས་པའི་བཅུད་ཆེན་



དཔལ་ཨ་བྱཱཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
པོ༔ དུང་དཀར་མོ་སྨིན་ལྡན་གཏེར་ཆེན་རྙེདཿ གནས་ཡུལ་གྲུ་ཆེན་པོ་བཅུ་
གསུམ་ལ༔ ལྷ་རྡོར་སེམས་སྙིང་པོའི་སྒྲུབ་གྲྭ་དང་༔ དོན་དེར་འབྲེལ་བདེ་
ཆེན་ས་ལ་འགོད༔ བྱང་ཨ་དུང་ཕུབ་མོའི་ལྕགས་རི་ལ༔ ལྷོ་སེར་ནག་མུན་
པའི་གཡའ་ཡིས་ཕོག དེ་གསལ་བྱེད་ཚོགས་མཆོད་བྱེ་བ་དང་༔ རྟེན་སྙིང་
མཆོག་བྱེ་བ་གནད་དུ་ཆེ༔ ད་བགྲང་བྱ་གསུམ་གྱི་དུས་མཚམས་ལཿ ནུབ་
ཧེ་དུར་ར་མ་ཛ་ཡ་དང་༔ དཀར་གསལ་བྱེད་ཟླ་བའི་འཛུམ་མདངས་བཞད༔
ཀུ་མུད་ཀྱི་རང་མདངས་བཞད་ལ་ཉེ༔ ལས་སྐྱེ་བ་བརྒྱད་ཀྱི་རྟེན་འབྲེལ་མཐུས
དོན་ཕུན་ཚོགས་དགེ་ལེགས་འདབ་སྟོང་བཀྲ༔ ཡང་རེ་ཞིག་དུས་ཀྱི་ཕྱི་རྐྱེན་
དང་༔ ནང་གཡན་མོའི་ཚོགས་ལ་གཟབ་སྲུང་གལཿ ཞེས་རྩལ་ཤར་མཁའ་
འགྲོ་དབྱིངས་ལ་དེངས༔
༈ རྒྱལ་ཡུམ་ཡེ་ཤེས་མཚོ་རྒྱལ༔ ལས་སྐྱིད་སྡུག་ཅི་བྱུང་རུང་ཁྱེད་མཁྱེན
བརྡ་སྐྱེ་འགག་བྲལ་བའི་རྩལ་སྣང་ལསཿ མ་ཛྙཱ་ན་སཱ་རཱས་བརྡ་འདི་བསྙད༔
ཧ་ཧ ངའི་བུ་གཅིག་ནམ་སྙིང་དེ་ཝཱི་གཉིས ཡིད་བརྩེ་ལྡན་དམ་ཚིག་འབྲལ་
མེད་ལ༔ དོན་ཇི་སྲིད་བར་དུ་ང་ཡིས་སྐྱོང་༔ མ་ཨ་མའི་བུ་ཆུང་སྙིང་སྡུག་གཉིས
དགུང་ཨ་སྔོན་གཞི་མེད་མཐའ་བྲལ་ལ༔ འཇའ་ཚོན་ཁྲ་ལྔ་ལྡན་རི་མོ་མཛེས
དབྱིངས་རྒྱན་མེད་བརྒྱན་པའི་མཛེས་རྒྱན་འདི༔ དོན་འཛིན་རྒྱུའི་ཐོགས་རེག་
མ་མཆིས་མོད༔ སྣང་སྲིད་པའི་འཁོར་འདས་ཆོས་སོ་ཆོག༔ དོན་རང་བྱུང་
རིག་པའི་རྩལ་ལས་འཕྲོས༔ རྩལ་སྣང་བའི་རི་མོ་བཀྲ་ལེགས་ཀྱང༔ དོན་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ན
སྣང་སྟོང་ཡེ་སྟོང་སྟོང་ཆེན་པོ༔ ཧེ་ཧེ ལས་ཐབས་གྲོགས་ཀ་དང་ཤེས་རབ་
ཧའི༔ ཡིད་མི་མཐུན་བསམ་སྦྱོར་གཏན་བྲལ་བར༔ འཕྲལ་མྱུར་འབྲལ་དགོས་
སྙམ་གད་མོའི་གནས༔ མ་རྒྱལ་ཡུམ་ཨཱརྱ་ཏཱ་རེའི་སྒོས༔ བསྐང་ཚོགས་དང་
ཚིག་བདུན་ཅི་འགྲུབ་གལཿ ནོར་སྲུང་གི་སྒྲ་བརྒྱ་ལྡིར་བའི་དུས༔ གནས་
ཡུལ་མཆོག་པདྨ་དབེན་རི་ནས༔ མགོན་རིག་འཛིན་རྒྱལ་པོའི་བཀའ་མཆིད་
བསྩལ༔ ཕ་ཨོ་རྒྱན་ཕྲིན་ལས་གླིང་པ་ཡི༔ གསུང་བདུད་རྩིའི་ཟབ་མཛོད་འཛིན་
སྐྱོང་སྤེལ༔ གནས་སྐབས་སུ་སྤོས་རྒྱའི་རི་མོ་ཡིས༔ ཡིད་ཅོལ་ཆུང་རྐྱེན་དབང་
མ་བྲིད་པརཿ ཐབས་བདེ་མོའི་འགྲོ་དོན་སྐྱོང་བསམ་ན༔ ང་མ་མ་ལྷ་མཛེས་
མཆིད་དེར་གསོན༔ བརྡ་ཨེ་གོ་བརྩེ་ལྡན་གཞོན་ནུའི་ཚོགས༔
༈ དབྱིངས་ཀ་དག་རིག་པའི་རྒྱན་ཆེན་ལས༔ རྩལ་ལྷུན་གྲུབ་སྣང་བའི་
བརྡ་བྱང་བསྙད༔ ཨེ་ཨེ ང་འོང་བ་དྷ་མ་ཐ་ལ་ནས༔ མ་འབུམ་ཕྲག་མཁའ་
འགྲོའི་ཚོགས་རྗེ་མོ༔ ཕྱི་ལྟར་ན་ངག་དབང་དབྱངས་ཅན་མ༔ ནང་ལྟར་ན་
རྒྱལ་ཡུམ་ཝཱ་རཱ་ཧཱི༔ གསང་བ་ལྟར་རྗེ་བཙུན་མཁའ་སྤྱོད་མཿ དོན་བརྡ་བྱང་
བསྙད་པའི་མདོ་སོ་ལ༔ མའི་འཛུམ་ཞལ་བཞད་པའི་དོན་འབྲས་དེར༔ བུ་
སྙིང་སྡུག་ཨ་མའི་གཅེས་ཕྲུག་གཉིས༔ དོན་བདེན་རྫུན་འཁྲུལ་བའི་ཤན་འབྱེད་
ལ༔ གཏམ་ཙབ་ཙོབ་སྨྲས་ཀྱང་དོན་གོ་ཆུང་༔ ཤར་རྒྱ་སྟག་འཛུམ་དྲུག་དྲུག་
ན་ངོམ༔ མདངས་གསལ་ལྡན་བུ་ཆུང་གཡུ་གཙུག་ཅན༔ བྱང་ཨ་ཁྱུང་འབྲུ་
ནས་བཅུ་དགུར་སླེབ༔ འཇའ་ཁ་དོག་ལེགས་ཀྱང་འཛིན་རྒྱུ་མེད༔ དོན་བདེ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ལེགས་དབྱར་རྔ་བརྡུང་འདོད་ན༔ ཕ་རྗེ་བཙུན་ཨོ་རྒྱན་ཆེན་པོ་ཡིས༔ སྔོན་
བསམ་ཡས་གཡུ་ཞལ་བར་ཁང་ནས༔ བཀའ་ཐ་ཚིག་རྡོ་རྗེའི་ཕྲེང་བ་དེ༔ སྙིང་
པད་དཀར་ཟེ་འབྲུ་མེད་དོན་རཿ ཐག་བཅད་སྔ་བྱས་ན་ངལ་བའི་རྒྱུ༔ དམ་
ཐབས་གྲོགས་ཤེས་རབ་ཧ་མིང་གཉིས༔ མྱུར་དོར་བའི་རྒྱུ་ཡང་དོན་འབྲས་
སྤྲེལ་བཅུ་གཉིས་ཟླ་བའི་རྫོགས་མཚམས་སུ༔ ལྕགས་སྔོན་མོའི་མཁའ་
ལྡིང་བསྐྱོད་པའི་ཚེ༔ ལྷ་ཧྱ་གྷཾ་ཝའི་དངོས་སྤྲུལ་བའི ཚིག་སྙན་མོའི་དོན་
འབྲས་སྙིང་ལ་གསོན༔ ཧ་ཧ ང་མཛེས་ལྡན་ས་མ་ཡཱ་ཡི་མིང་༔ ཁྱེད་ཅག་
གིས་གསན་ནམ་གཟིགས་སམ་རཿ ངས་སྔར་བཤད་ཚིག་གི་དོན་འབྲས་དེ
ཡིད་མེད་པའི་བུ་ཆུང་གད་མོའི་གནསཿ དུས་ད་ལོའི་ཕྲིན་ལས་གླིང་པ་ཡི༔
གསུང་བདུད་རྩིའི་ཟབ་མཛོད་མ་ལུས་པ༔ སྤེལ་འཛིན་སྐྱོང་བྱེད་པའི་དུས་
བབས་པའི༔ ལས་བཅོལ་བའི་བྱ་བ་བྱས་ན་དགེ༔ དེ་མ་གཏོགས་གཏམ་ཡང་
ངལ་བའི་རྒྱུ༔ དོན་མཐར་ཐུག་བདེ་བླག་བསམ་དོན་འགྲུབ༔ དེ་གོ་འམ་གོ་
འམ་གུ་རྒྱ་རྒྱ༔
༈ བརྡ་མི་འགྱུར་གསེར་གྱི་བ་གམ་ལསཿ ཚིག་མི་འགྱུར་ཌཀྐིའི་བརྡ་བྱང་
བསྙད༔ ཧེ་ཧེ༔ དུས་ལྷ་ལམ་ཡངས་པོའི་གཉིས་སྐྱེས་ལ༔ འཛུམ་ཆུ་འཛིན་
བཞད་པའི་མདངས་དཀྲོལ་ཚེ༔ མ་སྒྲ་ལྡན་རྒྱལ་མོའི་མགྲིན་གླུ་སྒྲོག གྲངས་
ལྔ་མཚམས་ཨ་ཁྱུང་དྷརྨའི་མིང་༔ གྲངས་འོད་ལྡན་ནོར་བུའི་བཅུད་ཕུལ་ཚེ༔ དོན་
གང་བསམ་འགྲུབ་པའི་རྟེན་འབྲེལ་འགྲིགསཿ དབྱིངས་རྒྱན་མེད་ལྷ་ལམ་
44



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་རྡོ་རྗེའི་ཕྲེང་བ་སྐོར།
ཡངས་པོ་ན༔ འོད་ཟེར་གསལ་རྟ་བདུན་དབང་པོ་བཞཔཿ རབ་བརྟན་གྱི་
གཡོ་མེད་གངས་རི་ལ༔ མདངས་ཟེར་ཕོག་ཙ་ན་མདངས་བརྒྱ་བཞད༔ ལྷོ་
མོན་སེལ་བྲང་ལ་ལྕགས་ཀྱི་བཙའ ད་མི་རུང་མེ་བཙའི་གནད་ཀྱིས་བཅོས༔
དཀར་མཛེས་གསལ་འཇའ་ཚོན་རི་མོ་དེ༔ དབྱིངས་བདེ་ཆེན་ཀློང་དུ་འབྱམས་
ཀླས་སོ༔ ཧ་ཧ
45



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ooo
46



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
སྔགས་སྐྱེས་༧མཁའ་འགྲོ་རིན་པོ་ཆེ་ཏཱ་རེ་དེ་ཝཱིས་སྐྱབས་
རྗེ་༧ནམ་སྤྲུལ་རིན་པོ་ཆེ་འཇིགས་མེད་ཕུགས་ཚོགས་
མཆོག་ལ་ཕུལ་བའི་ཞུ་འཕྲིན་ཕྱག་ཡིག་
རྣམས་ཕྱོགས་བསྡུས་པདྨའི་
ཕྲེང་བ་བཞུགས།
བོད་རབ་བྱུང་བཅུ་དྲུག་པའི་ས་རྟ་ལོའི་ཡོས་ཟླའི་ཚེས་བདུན་ལ། ནམ་མཁའི་སྙིང་པོའི་
སྤྲུལ་བ་ལ། །ཆོས་བརྒྱད་དབེན་པའི་མཐའ་ལས་གྲོལ། །སྣང་བ་རྟེན་འབྲེལ་
རྨི་ལམ་ལ། །དྲན་པས་རྩིས་ཟིན་ཡོད་མ་མཆིས། །ཀ་དག་རིག་སྟོང་རྗེན་པ་
ལ། །བཟང་ངན་རྟོག་པས་བསླད་མ་ཞུགས། །མཁྱེན་ཆ་འགག་མེད་འཆར་
སྒོ་ཡང་། །ཡེ་ཤེས་གསལ་བའི་འོད་ལྔ་འཁྱུགས། །མི་རྟག་རྟག་ཆད་མཐའ་
ལས་གྲོལ། །ངེས་དོན་རིག་པའི་ཉི་མ་ཤར། །འོད་གསལ་རིག་པའི་ངོ་བོ་
ཟིན། །མི་རྟོག་ཡེ་ཤེས་འདི་ཀོ་འོ། །ཞེས་སོ། །འུ་ཅག་སྨོན་ལམ་མཐུ་བཙན་
པསཿ རྟེན་འབྲེལ་མཉམ་དུ་འཛོམས་སྲིད་ན༔ རྩལ་ལྡན་སྤྲེལ་གྱི་ལོ་ཁམས་
ལཿ ཤར་ཕྱོགས་གཡུ་རིའི་མཚོ་འགྲམ་དུ༔ སྒྲུབ་པ་བཀའ་བརྒྱད་གནས་
མཆོག་ལ༔ སྨོན་ལམ་མཉམ་དུ་འདེབས་ནུས་ན༔ ཟུང་གཉིས་གཏད་རྒྱ་
མཉམ་དུ་སད༔ རབ་གསེར་འབྲིང་དངུལ་ཟངས་ལྕགས་བཅས༔ རིན་ཆེན་
ལྔ་ཡི་རྒྱུ་རྐྱེན་བཅས༔ ཚོགས་མཆོག་བྱེ་བ་གྲངས་འཁྱོལ་ན༔ རྟེན་འབྲེལ་
，



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
འཛོམས་པའི་སྐལ་བ་ཡོད༔ ཞེས་སོ། །བྲག་དཀར་སྤྲེལ་གྱི་སྒྲུབ་གནས་སུ༔
མཁའ་འགྲོ་འབུམ་གྱི་ཤོག་སེར་ཡོད༔ ཤུམ་བཀ, པདྨ་དྲི་མེད་འོད་གསལ་བློ་
གྲོས་མཐའ་ཡས་ལ་ཕུལ། དེ་ཝཱིས་སོ། །གསང་རྒྱ༔
༈ ཨ་ཧོ་སྙིང་གི་མེ་ལོང་སྙན་གྱི་བུ་གར་གསན་མཛོད། །ཨ་ལ་གྲོགས་
གཅེས་ཁ་མཚར་གླུ་ཞིག་ལེན། །སེམས་རྩ་བ་བྱང་ཆུང་སྡོང་པོ་ལ། །ཆོས་དགེ་
བའི་ལོ་ཏོག་མ་སྨིན་ན། །བོད་མགོ་ནག་བདེ་སྐྱིད་ལྡན་དཀའ་གི །གངས་
སེངྒེས་དཔའ་སྐད་མ་བཏོན་ན། །དམའ་སྡེར་ཆགས་ཟིལ་གྱིས་གནོན་དཀའ་
གི །རྩལ་གཡུ་རལ་གཏིང་ནས་ངོམ་རན་རེད། །བྱང་ཁྱུང་ཕྲུག་གཤོག་རྩལ་
མ་རྒྱས་ན། །མཐོ་ནམ་མཁའི་བྱ་ལམ་རྒྱང་རེ་རིང་། །བྱ་ང་ཚོས་གནམ་ཕུག་
ཆོད་དཀའ་གི །ཨ་ལ་ཨ་མཚར་ཡིན་ནོ་སྐུ་ཚེ་རིང་། །ཉིད་ཀྱི་བསྟན་པ་མཐའ་
རྒྱས་བཀྲ་ཤིས་ཤོག །
༈ ས་རྟ་ལོའི་ལུག་ཟླའི་ཚེས་༡༣ལ། གངས་ལྗོངས་ཕན་བདེའི་ལེགས་ཚོགས་
དཔལ་ཡོན་རྒྱས། །མུན་གླིང་བསྟན་པའི་སྒྲོན་མེ་ཕྱོགས་བཅུར་སྦྱར། །ས་
གསུམ་བཀྲ་ཤིས་དགེ་བཅུའི་སྣང་བས་ཁྱབ། །ཕྱོགས་ལས་རྣམ་པར་རྒྱལ་
བའི་རྟེན་འབྲེལ་འགྲིགས། །



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
༈ ས་ལུག་ལོའི་ཁྱི་ཟླའི་ཚེས་༨ལ། བརྩེ་གྲོགས་ཁ་མཚར་གླུ་ཞིག་ལེན། །ངས་གླུ་
འགུགས་གླིང་བུའི་སྐད་ལ་འགུགས། །ངས་ཚིག་གཅིག་རྡོ་རྗེའི་ཚིག་ལ་
བཅའ། །ངས་ཚིག་འབྲས་གླུ་ཐག་དར་ལ་འཐེན། །ཡ་ལ་དབུས་ལྷ་ས་མིག་
གིས་མཐོང་བའི་དུས། །དབུས་ཇོ་བོའི་གསེར་ཞལ་ཨེ་མཇལ་བསམ། །རྗེ་
ཁྱེད་ཀྱི་བྱིན་རླབས་འཇུག་པར་ཤོག །ངས་དེ་རིང་གླུ་ཞིག་ལྷ་ལ་འགྲན། །
ལྷ་རིན་ཆེན་རྣམ་གསུམ་མཆོད་གླུ་ལེན། །གླུ་ལེན་དོན་དགེ་བའི་ཁ་འཛིན་
ཡིན། །ཆོས་སྙན་གྲགས་འཛམ་གླིང་ཁྱབ་པར་ཤོག །ངས་དེ་རིང་གླུ་ལེན་
གཉན་ལ་ལེན། །གཉན་དགྲ་བླའི་སྟག་དམར་མཆོད་གླུ་ལེན། །གླུ་ལེན་དོན་
དགེ་བའི་ཁ་འཛིན་ཡིན། །ཆོས་སྙན་གྲགས་འཛམ་གླིང་ཁྱབ་པར་ཤོག །ངས་
དེ་རིང་གླུ་ལེན་ཀླུ་ལ་ལེན། །གླུ་ལེན་དོན་ཡིད་བཞིན་ནོར་བུ་ཡིན། །དེས་
འགྲོ་ཀུན་དབུལ་ཕོངས་སེལ་བར་མཛོད། །དབུས་ལྷ་སའི་ཆོས་གྲྭ་འགྲིམ་
པའི་དུས། །དབུས་ཇོ་བོའི་གསེར་ཞལ་མཇལ་མཇལ་གིས། །རྗེ་བྱིན་རླབས་
ནུས་མཐུ་བརྗེད་མེད་རེད། །ཤིང་ཤུག་ལོའི་སྐྱེད་ཚལ་འགྲིམ་པའི་དུས། །བྱ་ཁུ་
ལོའི་གསུང་སྙན་བསྒྲགས་བསྒྲགས་ཀིས། །གསུང་སྙན་མོའི་མགྲིན་དབྱངས་
བརྗེད་མེད་རེད། །སྡེ་ཚོ་དྲུག་ལྷ་སྡེ་འགྲིམ་པའི་དུས། །གྲོགས་གཞོན་ནུས་
བྱམས་པས་བསྐྱངས་བསྐྱངས་ཀིས། །བློ་འགྱུར་མེད་ནམ་ཡང་བརྗེད་མེད་
རེད། །



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
༈ ས་ལུག་ལོའི་ས་ག་ཟླ་བའི་ཚེས་༡༠ལ། ཨེ་མ། གསར་ཚེས་ཟླ་གཞོན་འཛུམ་
ཞལ་ངོམ། །དགྱེས་བརྩེའི་སྙན་པའི་རོལ་མོ་འཁྲོལ། །ཡིད་མཐུན་དགའ་
བའི་འཕྲིན་ཆ་ཐོས། །ངོས་མཇལ་སེམས་ཀྱི་མྱུ་གུ་སྨིན། །འཚམས་ཞུ། གཏམ་
སྙན་རྔ་སྒྲའི་རྒྱལ་པོ་རྒྱུན་མི་ཆད། །འུ་ཅག་ཡིད་ཀྱི་པདྨོ་བཞད་ཀྱང་ཐང་། །ནོར་
འཛིན་བཀྲ་བའི་འོད་སྣང་ཕྱོགས་བཅུར་ཁྱབ། །གཏིང་ཟབ་གཡུ་མཚོ་འཁྱིལ་
བའི་མུ་ཁྱུད་འཁོར། །འབྲལ་མེད་མཚོ་བྱུང་ལྷ་མོ་རྩེ་དགར་རོལ། །འདོད་
ཡོན་ལྔ་ཡི་མཆོད་པའི་ངད་རླངས་འཐུལ། །ཡན་ལག་བརྒྱད་ལྡན་ཁྲུས་ཀྱི་
རྫིང་བུ་ལ། །རོལ་བའི་སྐལ་བཟང་ཟུང་གི་དབང་སྐལ་བབས། །མན་ངག་
བདུད་རྩིའི་བཅུད་ལ་བཏུང་མཁས་ན། །ཚེ་གཅིག་འོད་སྐུར་གྲོལ་བའི་མན་
ངག་ཟབ། །ཡིད་མཐུན་ལྗོན་པའི་དྲི་ལ་སྤྲོ་སེམས་འཁོར། །དང་བའི་སེམས་
ཀྱི་ལོ་མ་ངག་ནས་འདོན། །དུང་དུང་སྨྲ་བའི་སྒྲ་ལ་བདག་ཡིད་སྤྲོ། །འཛུམ་
འཛུམ་དགེ་བའི་ཞལ་ལ་ཟུར་མིག་གཡོ། །བརྩེ་བརྩེ་གདུང་བའི་སེམས་ཀྱི་
སྨུག་པ་དེངས། །སྙན་སྙན་པི་ཝང་སྒྲ་ལ་རྟག་ཏུ་ཆགས། །འཁོར་འཁོར་སྟག་
མོའི་བློ་སེམས་སྤྲེལ་ལ་འཁོར། །བདེ་དགའ་རྩ་ཡི་འཕྲུལ་འཁོར་རླུང་གིས་
བཤིགས། །ཁམས་དྲུག་སྨིན་པའི་བདེ་སྟོང་སྤྱོད་གྱུར་ཅིག །གསང་གྲོགས་མ་ཏི་
ལ་སུ་ཁས་བྲིས། །
50



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
༈ གནས་ཡིད་འོང་དགའ་བའི་ཕོ་བྲང་ན། །ཡིད་སྤྲོ་སེམས་འཁོར་བའི་
མགྲོན་པོ་ལ། །ཞེ་ཁ་གཏིང་མེད་པའི་གླུ་ཞིག་ལེན། །བྱང་ན་ཁྲ་ཕྱུག་མོའི་ལ་
ཁ་ནས། །གཏམ་ཅི་བཤད་ཞེ་ལ་དྲན་ནས་འདུག །ཡང་བསམ་ན་སེམས་
ལ་གསལ་ནས་འོང་། །རྡོ་རི་མོ་བརྐོས་བཞིན་ལྷང་ངེར་དྲན། །གྲོགས་ཕྲག་
གཡས་སྟེང་ན་ཡི་གེ་ཡོད། །གཟུངས་ཡི་གེའི་འབྲུ་ལ་བལྟས་ན་གོ །ད་དུས་
ལ་བབས་ཚེ་སྦས་མ་ཐུབ། །བྲག་དཀར་མོའི་ནང་བཅུད་གསེར་གྱི་སྒྲོམ། །
སྟོད་ན་ཁྲའི་གཞུང་ནས་གཏེར་དུ་སྦས། །དུས་ད་ལྟ་མ་དང་མཁའ་འགྲོ་ཡི།།
ཚོགས་མཆོད་སྦྱིན་འབད་ན་དོན་ཆེན་སྣང་། །སྐབས་དེ་མཆིས་སྐྱོ་གྲོགས་
སེམས་ཀྱིས་ཤེས། །ཕྱོགས་གཞན་དང་རང་གི་ཡུལ་དབུས་སུ། །སེམས་དང་
བའི་མདངས་འཛིན་ཐིག་ལེ་གསལ། །བཀའ་སྔགས་ཀྱི་བདག་མོའི་གཉེར་
དུ་འཆང་། །ད་པདྨའི་ཕ་ཕོག་བུ་ལ་ཐོབ། །གྲོགས་ཟུང་གཉིས་གཏད་རྒྱ་དུས་
ལ་བབས། །ད་པདྨའི་བཀའ་བཞིན་སྒྲུབ་ན་ལེགས། །ཐུགས་ཡང་གསང་
ཙིཏྟའི་སྒྲོམ་རྒྱ་ན། །མ་མཁའ་འགྲོ་འབུམ་གྱི་སྙིང་བྱང་ཡོད། །སྒོས་སྙིགས་
མའི་རུ་འཛིང་བཟློག་པའི་ཐབས། །བརྡ་མཁའ་འགྲོའི་ཡིག་བྲན་ཚེགས་མེད་
པར། །ཡོད་ངེས་པ་མཁའ་འགྲོའི་ལུང་གིས་ཟིན། །གྲོགས་རིག་འཛིན་རྣམས་
ཀྱི་ལྡེ་མིག་ཡིན། །
51



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
༈ ཉིན་ལན་བརྒྱར་དྲན་པའི་སེམས་ཀྱི་རྟེན། །ངའི་ཡིད་མཐུན་གྲོགས་
པོ་སེམས་ལ་ཤར། །སྐྱེ་སྔོན་མའི་རི་མོ་ཇེ་གསལ་རེད། །ཐུགས་འདུན་མའི་
བརྩེ་གདུང་ཇེ་ཆེ་རེད། །འབྲལ་ཟེར་བ་ཁོག་པའི་སྙིང་བྱུང་རེད། །ཨ་དེ་འདྲ་
ཐུགས་སྐྱོ་འབྲལ་མི་དགོས། །མ་མཁའ་འགྲོའི་ཐ་ཚིག་སྙིང་ལ་ཆོངས། །རྗེ་
པདྨའི་བཀའ་ལ་རྩི་འཇོག་དགོས། །ལྷ་མཆོག་གསུམ་སྲུང་མས་མཐུན་རྐྱེན་
བྱེད། །གྲོགས་སྨོན་པ་འགྲུབ་པར་བྱིན་གྱིས་རློབས། ། །
༈ རོགས་ལ་འགྲོ་ཁ་སོ་མཇལ་བའི་རྟེན་འབྲེལ་ཞུ། །ལྷ་གོང་མས་སོ་མངག་
པའི་ན་ཆུང་སོ། །ལས་ལ་མ་བོས་སོ་མགྲོན་པོ་རང་འཁོར་རེད། །སེམས་
ལ་སྐྱོ་ནས་སོ་གླུ་ཆུང་ཚིག་གསུམ་ཞུ། །སྔོན་ལ་དང་མ་སོ་སྟེང་མ་ལྷ་ཡི་ཡིན། །
གྲོགས་ལ་གཞོན་ནུ་སོ་གཡུ་ཡི་ལ་ཐོད་ཅན། །སྐྱིད་ལ་པདྨའི་སོ་ཚལ་ན་མཉམ་
དུ་འཛོམས། །ངག་སྙན་མོས་སོ་པི་ཝང་སྦྲེངས་ནི་དྲན། །ངས་ལ་བརྩེ་གདུང་
སོ་འདུན་མ་ཡང་ད་དྲན། །ཡུན་མི་རིང་སོ་མྱུར་དུ་མཇལ་བར་སྨོན། །རི་ལ་
སེར་ཡག་སོ་གསེར་གྱི་རྒྱལ་མཚན་ཅན། །སྔོན་ལ་དང་མ་སོ་ང་སོའི་བླ་རི་
རེད། །དུས་དེང་སང་སོ་རོགས་ལོའི་རྒྱབ་རི་རེད། །གྲོགས་ལ་འུ་གཉིས་སོ་
སྨོན་ལམ་མཉམ་འཛོམས་རེད། །སེམས་ལ་དགའ་སྤྲོའི་སོ་འདུན་མ་ཡང་ད་
དྲན། །ཐང་ལ་བཀྲ་ཤིས་སོ་པདྨའི་དགའ་ཚལ་རེད། །རྩི་ལ་མེ་ཏོག་སོ་བཅུད་
ལ་སྤྱོད་འདོད་ན། །ཁྱོད་ལ་རྐང་དྲུག་སོ་སྦྲང་ཆུང་འཁོར་ན་བདེ། །ངའི་ལ་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར། །
སེམས་ཀྱི་སོ་རི་མོ་ཇེ་གསལ་རེད། །ཁྱོས་ལ་ཨེ་དྲན་སོ་མ་གསང་དྲང་མོར་
ཤོད། །དབྱར་ལ་མགོ་མ་སོ་ལྷོ་འབྲུག་ལྷང་ལྷང་ལྡིར། །ཆར་ལ་སིལ་མའི་སོ་
སྦྲང་ཆར་ཐ་ལ་ལ། །རྩྭ་ལ་རྩི་ཐོག་སོ་བཀྲ་ཤིས་རྟགས་བརྒྱད་འཛོམས། །
གླིང་ལ་ཚོ་དྲུག་སོ་བུ་མོས་ཡང་ད་ཤེས། །གསེར་ལ་སེར་བོའི་སོ་བུམ་པ་ཁྱོ་
འུ་གྱིས། །མདངས་ལ་རྨ་བྱའི་སོ་སྒྲོ་ཐིག་ང་ཡིས་བྱེད། །ནང་ལ་བཅུད་བཟང་
སོ་བདུད་རྩི་མཉམ་གིས་འཐུང་། །ཐབས་ལ་བདེ་སྟོང་སོ་གཏུམ་མོ་རང་འབར་
རེད། །ཤར་ལ་སྟག་དཀར་སོ་འཛུམ་དྲུག་ཐིག་ལེ་རྒྱས། །ནགས་ལ་རྒྱ་རྫོང་
སོ་འདབ་མ་ཡར་རྒྱས་རེད། །ཚེ་ལ་བསོད་ནམས་སོ་བསྟན་པ་ཡར་རྒྱས་རེད། །
གྲོགས་ལ་བསམ་དོན་སོ་འགྲུབ་ཀི་རྟེན་འབྲེལ་རེད། །ང་ལ་བྲག་དཀར་སོ་
ལྷུན་པོ་འགྱུར་མེད་རེད། །རྒོད་ལ་ཐང་དཀར་སོ་ཆགས་ཀི་གནས་ཁང་རེད། །
བྱ་ལ་ཐང་དཀར་སོ་བྲག་ལ་འཁོར་གི་འདུག །ཤིང་ལ་ལྗོན་བཟང་སོ་སེ་འུའི་
ཐོག་འུ་ཅན། །ལས་ལ་རྩལ་ལྡན་ས་སྤྲེའུའི་གནས་ཁང་རེད། །མགོ་ལ་འབྲས་
བུ་སོ་སྤྱོད་ན་རང་དབང་རེད། །ཐུགས་ལ་ཚིམས་ནས་སོ་དགའ་སྟོན་རྟེན་
འབྲེལ་ཡིན། །སྐུ་ལ་མི་འགྱུར་སོ་ཚེ་དཔག་མེད་པས་སྐྱོབས། །གསུང་ལ་མི་
འགག་སོ་དབྱངས་ཅན་ལྷ་མོས་འཚོས། །ཐུགས་ལ་མི་གཡོ་སོ་ཕྱག་ན་རྡོ་རྗེས་
སྲུངས། །སྐྱིད་ལ་བཀྲ་ཤིས་སོ་དགེ་མཚན་དར་བར་ཤོག །



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
༈ སྐྱེ་སྔོན་ར་ས་འཕྲུལ་གྱི་གཙུག་ལག་ཏུ། །ལས་སྨོན་མཉམ་དུ་ཐེབས་
པའི་དཔའ་བོ་ལྔ། །པདྨ་མདོ་སྔགས་དོན་ཀུན་ཚུལ་བཞིན་འགྲུབ། །རྒྱ་ཤྲཱི་
ཝས་ཟབ་གཏེར་བཅུ་གསུམ་སྤེལ། །རྡོ་རྗེ་གཏུམ་པོས་མཐའ་དམག་འཕྲུལ་
འཁོར་གཞོམ། །དྲི་མེད་བློ་གྲོས་ཚེ་ལ་དབང་བའི་མཆོག །གཏེར་རིགས་
ཀུན་གྱི་མཐུན་རྐྱེན་ཚེ་ཡི་མིང་། །གཟུང་མཆོག་ཕྱག་རྒྱའི་སྨོན་ལམ་མཉམ་
དུ་ཐེབས། །ཤར་ཕྱོགས་བྲག་དཀར་གཡུ་ཡི་ཉེ་འདབས་སུ། །ད་དུང་ཨ་ཙར་
ས་ལེའི་སྤྲུལ་བ་གཅིག །ཟུང་གཉིས་རྟེན་འབྲེལ་འཛོམས་པའི་སྐལ་བ་ཡོད། །
ནུས་ལྡན་སྤྲུལ་བའི་མྱུ་གུ་སྨིན་ན་ཐང་། །བསོད་ནམས་རྟེན་དུ་འཛོམས་པའི་
སྐལ་བ་མཆིས། །ཞེས་སོ། །རྗེ་འབངས་འཁོར་སློབ་ཀུན་གྱིས་ཡི་རང་ངོ་། །
ཕྱག་འཚལ་གསོལ་བཏབ་རང་རང་ཡུལ་དུ་ཕེབས། །མཐོང་ཐོས་དྲན་རེག་
འབྲེལ་ཐོགས་ཕོ་མོ་རྣམས། །མཁའ་སྤྱོད་ཞིང་དུ་འདྲེན་པར་དམ་བཅའ་འོ། །
ཞེས། སྨོན་ལམ་ལེགས་པའི་མཚན་ལྡན་ཀ་པཱ་ལ། །ཆོས་འདིའི་བདག་པོར་
མངགས་པའི་ཕོ་ཉ་ཡིན། །ལས་དོན་འགྲུབ་པའི་དགེ་ལེགས་བཀྲ་ཤིས་སྩོལ། །
བརྩེ་གྲོགས་ལ་ཕུལ།
54



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
༈ ས་ལུག་ལོའི་ས་ག་ཟླ་བའི་ཚེས་༡༥ལ་དེ་ཝཱིས། ཡིད་མཐུན་སེམས་ཀྱི་རི་མོ་འདི། །
འདག་མེད་རྡོ་ལ་བརྐོས་པ་བཞིན། །ཤི་ཡང་འགྱུར་བ་ལར་ནས་མེད། །
དམ་ཚིག་སྔོན་གྱི་ཐ་ཚིག་ཡིན། །ནོར་འཛིན་ནེའུ་གསིང་བཀྲ་བའི་ཚུལ། །
ཡིད་འོང་མཛེས་སྡུག་ཨུཏྤལ་བཞད། །སྦྲང་ཆུང་བུང་མའི་ཟ་སྐལ་ཡིན། །
མྱོང་གྲོལ་དྲན་པའི་བདུད་རྩི་འདྲ། །གསུང་སྙན་པི་ཝང་རྒྱུད་ཐག་འཐེན། །
སྙན་པའི་ངག་ལ་སེམས་གི་སྐྱོ། །རོགས་གི་ཚིག་ལ་བརྗེད་རྒྱུ་མེད། །ལས་
གིས་བསགས་པ་དེས་མོའི་རེད། །བཞིན་མཛེས་ཁྲི་གདུགས་ཉི་མ་རེད། །
འཇའ་ཚོན་ལྷོ་སྤྲིན་རོགས་གི་རྒྱན། །སྦྲང་ཆར་སིལ་མ་གདུལ་བྱའི་ཞིང་། །
རྟེན་འབྲེལ་མ་བགོས་ཐུན་མོང་རེད། །དེའི་ལན་དུ་པདྨས། གྲོགས་ གཞོན་ནུའི་
ལང་ཚོ་དུང་ཟླ་འདྲ། །དབྱིངས་སྐར་ཚོགས་འབྲེལ་ཐོགས་འགྲོ་བ་རེད། །སྔོན་
སྨོན་ལམ་དམ་ཚིག་དུས་སུ་བབས། །སྡུག་མུན་པ་སེལ་བ་རང་འོད་ཡིན། །
ཞེས་སོ། །དེ་ཝཱིས། སྟོད་རྒྱ་གར་རྨ་བྱ་གཙུག་རྒྱན་ཅན། །གདངས་སྒྲ་སྙན་ཀ་ལ་
པིང་ཀའི་རྒྱུན། །ལུས་བཀྲག་མདངས་རྒྱས་པ་ཧ་ལོའི་དྲིན། །སྒོ་གདུགས་
སྐོར་ངོམ་པ་རང་ལག་རེད། །ཞེས་སོ། །པདྨས། རྫ་ཁྲ་ཡག་དུང་གི་རྒྱ་མདུད་ཅན།།
སེང་དཀར་མོ་མ་བུའི་གནས་ཚང་རེད། །དམའ་སྡེར་ཆགས་ཕལ་བ་རྒྱུ་ས་
མེད། །ལས་དབང་ཐང་སྲིད་པའི་བཀོད་བཞག་རེད། །ཞེས་སོ། །དེ་ཝཱིས། གསེར་
སེར་པོ་རྒྱ་མཚོའི་གཏིང་ན་ཡོད། །དུང་ཆུ་སྲིན་སོང་ནས་མ་ལོན་ཞིག །ང་ཉ་
མོ་འགྱུར་འགྱུར་ཆེ་ཆེ་གིས། །ཀླུའི་བུམ་པ་རང་གི་ནོམ་ལ་བླངས། །ནང་དགོས་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
འདོད་ཟུང་གི་བསོད་ནམས་རེད། །ཞེས་སོ། །པདྨས། སྐུ་སེང་ཆེན་གསེར་གྱི་ཁྲི་
ལ་འཁོད། །གླིང་ཚོ་དྲུག་མཚོ་ལ་དར་ཆགས་རེད། །རྨ་གཡང་ར་བེའུ་ལུག་
ཕྱུགས་ཀྱིས་གང་། །མ་སྲུ་མོ་དགའ་བའི་ཆང་སྐྱེམས་ཕུལ། །ཞེས་སོ། །དེ་ཝཱིས།
རྗེ་རྒྱལ་མཆོག་ནོར་བུ་རིན་པོ་ཆེས། །བདུད་ནག་པོའི་བསྟན་པ་མཐའ་ནས་
བསྣུབས། །ལྷ་ཤཱཀྱའི་བསྟན་པའི་ཉི་མ་ཤར། །སྐྱིད་དགའ་སྟོན་འཛོམས་
པའི་སྐྱེམས་ཕུད་འབུལ། །ཞེས་སོ། །པདྨས། ཁྱེད་འདིར་ཚོགས་སྐལ་ལྡན་ཕོ་
མོ་རྣམས། །ལྷ་དཔའ་བོ་དཔའ་མོའི་གྲོང་ཁྱེར་འདྲ། །གནས་བཀྲ་ཤིས་ལྷ་ལུང་
སུམ་མདོ་ནས། །ང་སྐུ་རྗེའི་འགྲོ་དོན་འགྲུབ་པའི་རྟགས། །དུས་ཕུན་ཚོགས་
ཟླ་བའི་ཡར་ཚེས་ལ། །ཐབས་གསང་ལམ་ཟབ་མོའི་དལ་ཞལ་ཕྱེས། །གྲོགས་
རིག་འཛིན་མང་པོས་གདུང་གྲལ་བསྒྲིགས། །རྩལ་གང་ཆེན་དཔའ་བོས་བྲོ་
གར་འཁྲབ། །མ་མཁའ་འགྲོ་འབུམ་གྱིས་བསྟོད་གླུ་ལེན། །སྟེང་ཡེ་ཤེས་ལྷ་
ཡིས་རབ་གནས་འཐོར། །བར་སྡེ་བརྒྱད་ཡོངས་ཀྱིས་ཁ་འཛིན་བྱེད། །འོག་
ས་བདག་ཀླུ་ཡིས་ཕྱྭ་གཡང་སྤེལ། །ཕྱོགས་རྒྱལ་ཆེན་བཞི་ཡིས་སྲུང་ཞིང་
སྐྱོབས། །ཆོས་སངས་རྒྱས་བསྟན་ལ་འཚེ་བའི་དགྲ། །བདུད་མ་རུངས་གློ་སྙིང་
ཟ་བའི་གླུ། །བོད་ཕོངས་རྒུད་ཉམ་ཐག་གསོ་བའི་ཕྱིར། །ནོམ་བཀྲ་ཤིས་གཡང་
ཞགས་འཁྱིལ་བའི་གླུ། །ལས་གང་བརྩམས་འགྲུབ་པའི་མཛོམས་གླུ་ཡིན། །
ད་འདིར་བཞུགས་དཔོན་བློན་འབངས་འཁོར་རྣམས། །རྫོང་བཅོ་བརྒྱད་ཕབ་
པའི་དུས་སུ་བབས། །རྐྱེན་བར་ཆད་མེད་པའི་རྟེན་འབྲེལ་འགྲིགས། །ཆོས་
སངས་རྒྱས་བསྟན་པའི་སྐྱིད་མགོ་ཚུགས། །མགོན་ཤཱཀྱའི་བསྟན་ལ་དད་གུས་
56



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར། །
གྱིས། །ལྷ་བླ་མའི་གསུང་ལ་ཡིད་ཆེས་ཀྱིས། །རྗེ་རྒྱལ་པོའི་བཀའ་ལ་བརྩི་
འཇོག་མཛོད། །དྲིན་ཕ་མའི་ཁ་ཏ་ཡིད་ལ་ཟུང་། །ལས་རྒྱུ་འབྲས་མ་སྣོག་དྲང་
བདེན་ལོབ། །དགྲ་ཀླད་ལ་མ་མངགས་ཆམ་ལ་ཕོབས། །ནང་ཉོན་མོངས་
དུག་ལྔ་མ་ཐུལ་ན། །ཚེ་འདི་ཕྱི་གཉིས་ཀ་ཕུང་ཉེན་ཡོད། །མ་སེམས་ཅན་ཀུན་
ལ་སྙིང་རྗེ་མཆོག །དམའ་ཉམ་ཆུང་སྤྲང་པོ་བྱམས་པས་སྐྱོངས། །གྲོགས་
གཟའ་ཚང་ཉེ་ཤག་འཛུམ་གྱིས་སུས། །ཚིག་སྙན་མོའི་ངག་གིས་གཏམ་གླེང་
གྱིས། །ཟས་ཇ་ཆང་ཞིམ་མངར་བཅུད་ལ་རོལ། །གོས་ཐེར་ཕྲུག་རིན་ཆེན་
རྒྱན་ཆ་ཐོགས། །ལུས་དཀྱིལ་འཁོར་ཡིན་པས་མཆོད་པ་ཕུལ། །ངག་བརྡ་
ཆོས་ཡིན་པས་དབྱངས་སྙན་གྱེར། །སེམས་ཆོས་ཉིད་ཡིན་པས་ཀློང་རྒྱ་བསྐྱེད། །
གནས་ཞིང་ཁམས་ཡིན་པས་དག་སྣང་གྱིས། །དུས་དེ་རིང་བཀྲ་ཤིས་ཉི་མ་
ལ། །དཔལ་ཕུན་སུམ་ཚོགས་པའི་རྟེན་འབྲེལ་འཛོམས། །སྐྱིད་བདེ་འོ་དགའ་
འོ་ལྷ་མི་རྣམས། །དུས་འདི་ནས་ཇི་སྲིད་བྱང་ཆུབ་བར། །མ་འགྲོ་དྲུག་བདེ་
ལ་བཀོད་པ་དང་། །ཆོས་སངས་རྒྱས་བསྟན་པ་མི་ནུབ་ཕྱིར། །སྲོག་བསྡོས་
ནས་གཞན་དོན་ཁུར་ཁྱེར་གྱིས། །ཐུགས་བསྐྱེད་ཀྱི་གོ་ཆ་བཙན་པོ་བགོས། །
དུས་ནམ་ཞིག་རང་སྣང་དཔལ་རིའི་གྲོང་། །མགོན་པདྨ་རྒྱལ་པོའི་ཞབས་དྲུང་
དུ། །མི་འབྲལ་ཞིང་ཚོམ་བུ་གཅིག་འཚོགས་ནས། །མ་འགྲོ་ཀུན་འདྲེན་པའི་
དེད་དཔོན་སྨོན། །གླུ་ཚིག་གསུམ་སྨོན་པའི་འབྲས་བུ་ཡིས། །ལྷ་བླ་མའི་ཐུགས་
བཞེད་འགྲུབ་གྱུར་ཅིག །གོང་དཔོན་ལོའི་མངའ་ཐང་རྒྱས་པར་ཤོག །མ་སྲུ་
མོའི་བསོད་ནམས་མཛེས་གྱུར་ཅིག །བསམ་ཆོས་ཞིན་འགྲུབ་པའི་བཀྲ་ཤིས་
དུ7



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ཤོག །ཅེས་བརྗོད་ཅིང་བཀྲ་ཤིས་ལྷ་ཐང་ནོར་བུའི་དགའ་ཚལ་ནས་འཁོར་ཚོགས་འདུས་པ་རྒྱ་མཚོ་
དགའ་སྐྱིད་ཀྱི་དཔལ་ལ་རོལ་བཞིན་བཞུགས་སོ། །
༈ ས་ལུག་ཧོར་ཟླ་ལྔ་བའི་ཚེས་༢༡ལ། ཨེ། དབྱིངས་བདེ་སྟོང་ཛྷཱ་ན་ཌཱཀྐི་མས༔
རྩལ་འགགས་མེད་མཁའ་འགྲོའི་བརྡ་འདི་དཀྲོལ༔ གསེར་འདབ་བརྒྱད་
ཐང་ལ་གེ་སར་བཞད༔ ཡུལ་བེཟླུར་མདོག་འདྲས་བསྒྱུར་བའི་ཚེ༔ གྲངས་སོ་
བདུན་ལྕགས་ཀྱི་སྤྱང་མོས་འཚེ༔ དཔལ་ཕུར་བའི་སྒྲུབ་བསྙེན་བྱེ་བ་དང་༔
ལས་མནན་བསྲེགས་འཕང་གསུམ་ཚད་ལྡན་དང་༔ དཔལ་སྔགས་ཀྱི་བདག་
མོའི་གསོལ་མཆོད་གནད༔ དེས་འཕྲལ་རྐྱེན་ཞི་ནས་བདེ་ལེགས་ངེས
ཡང་ནོར་བུའི་ཏོག་ཆས་གཙུག་ཏུ་འཆང་༔ དཔལ་ཤཱི་ལའི་མིང་གིས་གཏེར་
མཛོད་འཛིན༔ ལས་སྨོན་ལམ་དུས་སུ་ཁེལ་ནུས་ན༔ གནས་ཡུལ་གྲུ་བཅུ་
གསུམ་དབང་སྐལ་མཆིསཿ ཚེའི་སྲོག་སྨེ་དགུ་གླང་བདུན་བདུན་ཚེ༔ ༼
ཐབས་གྲོལ་བྱེད་རང་གཏེར་རྫོང་དགུ་ཕབ ལམ་སྒྲུབ་ཐབས་ཁ་བྱང་བཞིན་
དུ་བསྟེན༔ སྐབས་དགེ་ལེགས་བྱེ་བའི་འདབ་སྟོང་བཀྲ༔ དེས་མི་སྣང་ཕྱག་
རྒྱའི་ཀློང་དུ་ཐིམ
༈ ཡིད་དྭངས་གསལ་ཤེལ་གྱི་ཕོ་བྲང་ནས༔ སྨན་ནེ་ནེ་གཡུ་ཡི་སྒྲོལ་མ་དེས
རྩལ་འགགས་མེད་རིག་པའི་ཤར་ཆ་ལ༔ བརྡ་མཁའ་འགྲོའི་རོལ་མོ་འདི་
གདམས་སོ ཡུལ་ཡངས་པའི་གྲོང་ཁྱེར་ཆེན་པོ་ན༔ རི་གསེར་རིའི་མགོ་ལ་
58



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
རྟ་བདུན་འཛོམས༔ ལྷོ་གླང་ཆེན་རྒྱབ་ལ་ནོར་བུ་ཁུརཿ དགོས་འདོད་རྒུ་
འབྱུང་བའི་གཏེར་དུ་ཤརཿ བྱང་རྨ་རྒྱལ་སྤོམ་རའི་ཉེ་འདབས་ནསཿ གཡུ་
དྲུག་དཀར་རྩེ་མོ་དགུང་ལ་རེག༔ མདངས་མི་ཉམས་བཙོ་མའི་རང་མདོག་
ཐོན༔ སྤྲེལ་ཚ་ཡིས་དགའ་འབོད་ལྷང་ལྷང་བཟོ༔ འཛུམ་སྟག་མོའི་ཐང་བཀྲ་
མཛེས་པ་ལ༔ ཡིད་ཆུ་ཤེལ་ཟླ་བའི་ཏོག་རྒྱན་སྤྲས༔ གཡས་སྐྲ་ལོ་མཛེས་
པའི་རྒྱན་ཆ་ལཿ གསེར་གེ་སར་འདབ་ལྡན་བཅུད་བཟང་དགོས གནས་
ཨོ་རྒྱན་ལྷོ་ནུབ་དཔལ་རི་ནས༔ ལས་མ་བོས་མགྲོན་པོ་རང་ཅག་གིསཿ གཞི་
དམ་ཚིག་གཙང་མའི་ས་གཞི་ལཿ རྐྱེན་སྨོན་ལམ་བཟང་པོའི་སོ་ནམ་བྱས༔
ལས་སྐལ་བ་མཆིས་ན་དེ་འདྲ་རེདཿ སྐལ་ཨེ་མཆིས་སེམས་ཅན་ལས་ལ་རག
དོན་ཨེ་འགྲུབ་ཡུལ་མིས་སེམས་ཀྱིས་དཔྱོད༔ ཡུལ་ཞིང་ཚོ་དགུ་དང་ཐེར་
འབུམ་གྲངསཿ གནད་ཨེ་ཁེལ་བརྩེ་གྲོགས་འདུན་མས་ཤེསཿ བརྡ་དེ་ཚོ་
རང་གིས་གྲོགས་ལ་གདམས ཚིག་དེ་ཚོ་སེམས་ཀྱི་དཀྱིལ་དུ་ཆོངས༔
༈ ད་ངས་གླུ་ཞིག་ལེན་ཡ། སྐྱིད་ཨ་ཐང་སོ་པདྨའི་ཡང་ཐང་ན། །རྩི་ཞིམ་
མངར་སོ་ལྡན་པའི་བཅུད་བཟང་ལ། །སྦྲང་བུང་མ་སོ་འཁོར་བཞིན་གླུ་དབྱངས་
ལེན། །ཐང་ཡངས་པོར་སོ་པད་ཚལ་རྒྱས་ཚེ་སྨེང་། །འཁོར་དགོས་ནི་སྔོན་
ལས་བསྐོས་ཐང་རེད། །སྐྱིད་ཡང་ཐང་སོ་གཡུ་མདོག་ཤུག་ལོའི་ནང་། །ལུས་
གཤོག་རྩལ་སོ་ངོམ་ནས་དེ་ལ་འདུག །གསུང་སྙན་མོ་སོ་བོད་ལ་ཡང་ཡང་
བསྒྲགས། །བྱ་ཁུ་ལོས་སོ་གསུང་སྙན་བསྒྲགས་ཚེ་སྨེང་། །མགྲིན་གསུང་
59



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
སྙན་སོ་དང་མའི་སྔོན་ལས་རེད། །སྐྱིད་ཡང་ཐང་སོ་དར་ལུང་ཕྱུག་མོ་ན། །
སྡེ་ཚོ་དྲུག་སོ་གླིང་གི་ལྷ་སྡེའི་ནང་། །ལས་སོ་ནམ་སོ་ཟླ་བ་ཡར་ཚེས་རེད། །
གྲོགས་གཞོན་ནུས་སོ་གླུ་གར་རོལ་ཚེ་སྨེང་། །རྟེན་ཐབས་གྲོགས་སོ་པདྨའི་
བཀོད་ཐང་རེད། །དགོང་ཨ་སྔོན་སོ་འཇའ་སྤྲིན་ཕོ་བྲང་ནང་། །ལྷོ་གཡུ་འབྲུག་
སོ་སྒྲ་བརྒྱ་ལྷང་ལྷང་ལྡིར། །སྒྲ་ཅི་གྲགས་སོ་ནོར་འཛིན་ཁོ་ཡིས་ཤེས། །དགོང་
ཨ་སྔོན་ས་སྤྲིན་དཀར་ལྡིང་ཚེ་སྨེང་། །ཆར་ཅི་བབས་སོ་སྲིད་པའི་བཀོད་ཐང་
རེད། །ཡ་ཡ། དགུང་ཨ་སྔོན་སོ་སྤྲིན་དཀར་འབྲལ་མེད་རེད། །ཡིད་མཐུན་
པའི་སོ་གྲོགས་པོ་དེ་འདྲ་རེད། །སྤྲིན་ཆུ་འཛིན་སོ་ཆར་དང་འབྲལ་མེད་རེད། །
གྲོགས་འུ་གཉིས་སོ་རྟེན་འབྲེལ་དེ་འདྲ་རེད། །རི་ནོར་འཛིན་སོ་སྤང་དང་འབྲལ་
མེད་རེད། །གྲོགས་འུ་གཉིས་སོ་སྨོན་ལམ་དེ་འདྲ་རེད། །རྫ་ཁྲ་ཡག་སོ་གངས་
དང་འབྲལ་མེད་རེད། །སེང་དཀར་མོ་སོ་མ་བུའི་སྐྱོ་གྲོགས་རེད། །རོགས་
འུ་གཉིས་སོ་སྐྱོ་ཚུལ་དེ་འདྲ་རེད། །རྩྭ་རྩི་ཐོག་སོ་འདབ་མ་ཡར་རྒྱས་ལ། །
སྦྲང་བུང་མའི་སོ་རྩི་བཅུད་སྔོན་ལས་རེད། །གྲོགས་འུ་གཉིས་སོ་ལས་སྨོན་
དེ་འདྲ་རེད། །མཚོ་ལྗང་ལོ་སོ་ཀླུ་ཡི་བང་མཛོད་རེད། །ཉ་གསེར་མིག་སོ་
སྲིད་པའི་བཀོད་ཐང་རེད། །སྐྱེ་སྨོན་ལམ་སོ་འབྲེལ་བ་དེ་འདྲ་རེད། །ལས་སྐྱེ་
སྔོན་སོ་དབུ་ཚལ་གསེར་ཁང་ནས། །བཀའ་ཟབ་མོའི་སོ་དབང་བཀའ་ཡང་
ཡང་གནང་། །ལས་སྨོན་ལམ་སོ་འཛོམས་པའི་རྟེན་འབྲེལ་ཡོད། །བཀའ་
ཟབ་མོའི་སོ་མེ་ཏོག་མཉམ་དུ་བབས། །མགོན་པདྨའི་སོ་གཏད་རྒྱ་སྨོན་ལམ་
ཐེབས། །གྲོགས་ཁྱོད་རང་སོའི་སེམས་ལ་ཨེ་གསལ་ལོ། །ང་འཁྲུལ་མོའི་སོ་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ཆགས་གཏམ་དེ་འདྲ་རེད། །དོན་ཨེ་ཁེལ་སོ་པདྨ་མ་ཏིས་དཔྱོད། །ལས་རྟེན་
འབྲེལ་སོ་ཡོད་ན་སྒྲིག་གི་འགྲོ། །སྐུའི་འགྲོ་དོན་སོ་བསྟན་པ་མཐའ་རྒྱས་
ཤོག །
༈ ས་ལུག་ལོའི་གླང་ཟླའི་ཚེས་༢༥ལ། ཨེ་མ། གྲོགས་མཆོག་གྱུར་སྙིང་གི་དྭངས་
མ་ལགས། །ངས་བློ་སེམས་སྐྱོ་བའི་གླུ་ལེན་ན། །གྲོགས་ཕལ་བའི་འགྲན་
བྲལ་སེམས་ཀྱི་རྟེན། །དུས་སྐད་ཅིག་འབྲལ་མེད་ཡིན་ན་ཡང་། །སེམས་
གངས་དཀར་ཚེ་གཅིག་སྐྱོ་བ་ལས། །གཞི་བག་ཕེབ་མ་སྐྱོ་ཉིན་གཅིག་མེད། །
ངའི་སྐྱོ་བའི་སྣང་ཚུལ་དེ་འདྲ་རེད། །དགུང་ཨ་སྔོན་ནོར་བུའི་ཕོ་བྲང་ནས། །
གསེར་སེར་པོའི་ཉི་མ་རང་ཤར་ལ། །ལྷོ་གཡུ་འབྲུག་དེ་ལ་རང་འཁོར་
འཛོམས། །དགུང་སྐར་ཚོགས་ཁྲི་མ་འབུམ་གྱིས་བསྐོར། །ཆར་སིལ་མའི་
རྒྱུན་ཆད་མེད་པར་ཤོག །རྗེ་བདག་གཉིས་བསྐོས་ཐང་དེ་འདྲ་རེད། །བར་
འཇིག་རྟེན་སྐྱིད་ཀི་མི་ཡུལ་ན། །ལྷ་བླ་མ་འགྲོ་བའི་དོན་ལ་བཞུགས། །ཆོས་
བསྐྱེད་རྫོགས་དེ་ལ་རང་འཁོར་འཛོམས། །དམངས་ཁྲི་མ་འབུམ་གྱིས་མཐའ་
ནས་བསྐོར། །ཆོས་ཀུན་རིག་བསྟན་པ་དར་བར་ཤོག །གྲོགས་འུ་གཉིས་
འགྲོ་དོན་དེ་འདྲ་ཡིན། །ངས་སྐྱོ་བ་སྐྱིད་པའི་གླུ་ལ་དྲངས། །གླུའི་དོན་འབྲས་རྟེན་
འབྲེལ་བརྟག་ལ་ཤར། །གྲོགས་དགའ་སྐྱིད་འཛོམས་ལ་མྱུར་དུ་འགྲོགས། །
ལས་བསྟན་འགྲོའི་དོན་ཆེན་ལྷག་འགྲུབ་ནས། །ཐབས་བདེ་སྟོང་གསང་བའི་
ལམ་བྱེད་དེ། །རྩ་འཁོར་ལོ་ལྔ་ཡི་མདུད་རྒྱ་གྲོལ། །ཐབས་བདེ་སྟོང་གཏུམ་
67



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
མོའི་འབར་འཛག་ལ། །རྩལ་དགའ་བཞིའི་ཡེ་ཤེས་མངོན་གྱུར་ཐབས། །
ཚེ་མཉམ་སྐྱེལ་བྱེད་པ་ལག་པའི་མཐིལ། །གྲོགས་བརྩེ་གདུང་སྙིང་གི་དྭངས་
མ་ལགས། །ཉིན་ལན་སྟོང་དྲན་པ་སྨོས་ཅི་དགོས། །ནུབ་མལ་སའི་གཉིད་
ཀྱང་ཁུག་མི་སྲིད། །དུས་སྐད་ཅིག་འཕྲད་པས་ཡིད་མ་ཚིམས། །སེམས་ངལ་
བས་ལྟ་ཐག་རིང་ན་ཡང་། །སྐུ་བྱོན་ཐབས་ཨེ་ཡོད་ཐུགས་ཀྱིས་དཔྱོད། །
ཞག་ཟླ་བའི་དུས་བཟང་འོང་ན་དགའ། །ཐུགས་འདུན་མའི་བརྩེ་གདུང་
བརྗེད་མེད་རེད། །ཡིད་མཐུན་པའི་དམ་བཅའ་ཇེ་དྲན་ཡིན། །ཚིག་འགྱུར་
མེད་རྡོ་རྗེའི་གཏན་ཚིགས་ཡིན། །དུས་སྐད་ཅིག་མི་འབྲལ་སེམས་ཀྱི་རྟེན། །
ཐུགས་བདེ་དྭངས་ངང་ནས་བཞུགས་པར་ཞུ། །གྲོགས་གཅེས་ཚེ་པོ་སེམས་
རྟེན་བརྗེད་མེད་སྙིང་དང་འདྲ་བ་ཡིན། །
༈ ས་ལུག་ཡོས་ཟླའི་ཚེས་བརྒྱད་ལ། ཡང་གསང་ཙིཏྟའི་སྒྲོམ་རྒྱ་ལས༔ གླུ་
རྫོང་བཀྲ་ཤིས་སྒོ་བརྒྱད་དོན་འགྲུབ་བསམ་འཕེལ་ནོར་བུ་ཞེས་བྱ་བཞུགས་སོ༔
ཨེ་མ༔ སྒྲ་སྙན་རྒྱུད་མང་འཁྲོལ་བཞིན། །མགྲིན་པའི་རྩ་མདུད་གྲོལ་ནས། །
གསུང་གི་གཏེར་སྒོ་ཕྱེས་ཡོད། །ངས་དང་པོ་གླུ་ལེན་ལྷ་ལ་ལེན། །ལྷ་གོང་
མའི་དབུ་འཕང་བསྟོད་གླུ་ལེན། །ངས་བར་མ་གླུ་ལེན་གཉན་ལ་ལེན། །གཉན་
དགྲ་བླའི་སྡོངས་གྲོགས་བྱེད་པའི་གླུ། །ངས་གླུ་ལེན་འོག་མ་ཀླུ་ལ་ལེན། །
ཀླུ་གཙུག་ན་རིན་ཆེན་མཆོད་གླུ་ལེན། །ལྷ་དཀོན་མཆོག་མཆོད་པའི་མཎྜལ་
ཡིན། །མ་མཁའ་འགྲོ་དགྱེས་པའི་བྲོ་གླུ་ཡིན། །གནས་རང་རྩལ་ཊཱཀྐིའི་བརྡ་



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར། ན
གླུ་ཡིན། །སྡང་དགྲ་བོ་འདུལ་བའི་དཔའ་གླུ་ཡིན། །དུས་སྙིགས་མའི་རྒུད་
པ་གསོ་བའི་གླུ། །རྐྱེན་ནད་ཡམས་མུ་གེ་འཇོམས་པའི་གླུ། །བདུད་མི་བསྲུན་
བསྐྲད་པའི་ཧཱུྃ་གླུ་ཡིན། །ནོམ་བཀྲ་ཤིས་གཡང་ཞགས་འཁྱིལ་གླུ་ཡིན། །ཚེ་
བསོད་ནམས་དབང་ཐང་དར་བའི་གླུ། །མགོན་རྒྱལ་བསྟན་རིན་ཆེན་དར་
བའི་གླུ། །རྐྱེན་གྲང་མདའི་མུན་པ་སངས་བའི་གླུ། །རྗེ་རྒྱལ་བློན་འབངས་
འཁོར་འཛོམས་པའི་གླུ། །ཆོས་དགེ་འདུན་གྲྭ་ཚང་འདུ་བའི་གླུ། །ལྷ་ཤཱཀྱའི་
བསྟན་པ་དར་བའི་གླུ། །མགོན་པདྨའི་ཟབ་བཅུད་སྤེལ་བའི་གླུ། །ལས་སྐྱེ་
སྔོན་སྨོན་ལམ་དྲན་པའི་གླུ། །གྲོགས་ངེད་གཉིས་སྐྱེ་བདུན་དྲན་པའི་གླུ། །
ལས་ཅི་བྱས་རྟེན་འབྲེལ་འགྲིགས་པའི་གླུ། །དུས་དེ་རིང་ཕུན་སུམ་ཚོགས་
པའི་གླུ། །གྲོགས་བརྩེ་གདུང་འདུན་མ་དྲན་པའི་གླུ། །རོགས་འགྲོ་ཁའི་གླེང་
ཚིག་མང་པོ་དྲན། །སེམས་སྐྱོ་རུང་མི་འགྲོ་ཀ་མེད་རེད། །ཁ་ཚིག་གསུམ་
སེམས་ཀི་རྟེན་ལ་བཞག །སྐེ་གའུའི་ནང་གི་སྲུང་འཁོར་ཡིན། །ངའི་འབྲལ་
མེད་སྲོག་གི་སྐྱ་ཡ་ཡིན། །སྔོན་དམ་ཚིག་མི་བརྗེད་དྲན་ཐོ་ཡིན། །ལས་ད་
ལྟ་དྲན་པའི་མུ་ཁྱུད་ཡིན། །འགྲོ་ཟེར་ན་སེམས་ཀྱིས་འབྲལ་མ་ཐུབ། །འདུག་
ཟེར་ན་སྐབས་ཀྱི་གནས་མ་བདེ། །རྒྱ་གོང་མའི་བཀའ་ཁྲིམས་བཙན་དང་
གཅིག །ཡུལ་འབངས་སྡེ་བཤད་པ་ཆེ་དང་གཉིས། །མ་སྲུ་མོ་ཁ་མཆུ་རྣོ་དང་
གསུམ། །ཐབས་བདེ་མོའི་འགྲོ་དོན་མ་ཡོང་ན། །ཟུང་རྟེན་འབྲེལ་ལོག་ན་མི་
འགྲིག་སྙམ། །སྡེ་ཁ་སྨྲས་ཆེ་སྙམ་བཞུགས་མ་ཞུས། །ལམ་ཁ་ཐག་རིང་བསམ་
བྱོན་མ་ཞུས། །སྐུ་འོ་བརྒྱལ་ཆེ་བསམ་བསྐྱོད་མ་བྲ། །སྐྱིད་དབྱར་ཟླའི་གླང་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ཟླའི་བཅུ་གསུམ་ནུབ། །གཉིད་ཐུན་གཅིག་འོད་གསལ་མ་བུ་འདྲེས། །
༈ རྩལ་སྤྲུལ་བསྒྱུར་ཝེར་མའི་དར་འཕྲུ་འཚུབས། །གནས་འཇིགས་རུང་
རྫ་བྲག་རྒྱ་རྫོང་ནགས། །གནས་གཏེར་བདག་བྲག་བཙན་ཤ་བ་ཞོན། །
རྒྱབ་རུ་དར་འཚུབས་སེ་གློག་བཞིན་འཁྱུགས། །རྩལ་མེ་སྟག་བཞིན་དུ་སྐྱེལ་
མ་བྱེད། །མགོན་ཁྱེད་ཚོའི་སྲུང་མ་ཡིན་སྣང་ཤར། །
༈ བྲག་སྲིན་མོ་ལང་འདྲའི་ཉེ་འདབས་སུ། །རྗེ་ནམ་མཁའི་སྤྲུལ་བའི་དུང་
ཟླ་ཚེས། །རྟ་རྐྱང་ཆུང་རྡོ་རྗེའི་རླུང་གཤོག་ཆིབས། །སྐུ་ཝེར་མ་འཚུབས་སེ་
བྱོན་སྣང་རྨིས། །ཞལ་འཛུམ་པའི་མདངས་ཀྱིས་དགྱེས་བཞིན་གཟིགས། །
ངས་སྤྲོ་སེམས་འཁོལ་བའི་ཟུར་མིག་གཡོ། །ཡིད་དྭངས་གསལ་ཆུ་དང་འོ་
མ་འདྲེས། །བཀྲ་ཤིས་པའི་བདེན་ཚིག་བརྗོད་ནི་རྨིས། །རྗེའི་ཕོ་ཉ་རག་དཀར་
གསེར་ཉ་ཞོན། །ཁོང་རྣམ་གཉིས་འབྱོན་པའི་ཆས་ཀ་བསྒྲིགས། །དེ་ཡི་ཚེ་
བདག་གིས་འདི་སྐད་སྨྲས། ། །
༈ ང་སྤྲུལ་བསྒྱུར་ཡུལ་གྱི་མི་མོ་ཡིན། །ཕྱི་ཤ་ཁྲག་སྦུབས་སུ་མི་མོའི་
ཚུལ། །ནང་རྒྱལ་ཡུམ་རྡོ་རྗེ་ཕག་མོ་ཡིན། །ང་དུས་གསུམ་རྒྱལ་བའི་ཡུམ་
མཆོག་ཡིན། །ངའི་མིང་ལ་ཕྲིན་ལས་ཀུན་འགྲུབ་ཟེར། །དཔལ་རྟ་མཆོག་
རོལ་བའི་ཕྱག་རྒྱ་ཡིན། །ང་གནས་འདིར་ལྟད་མོ་འོང་བ་ཡིན། །སྤྱིར་སངས་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར། །
རྒྱས་བསྟན་པའི་ཆེད་དོན་ཡིན། །སྒོས་སེམས་ཅན་ཀུན་ཀྱི་བདེ་སྡུག་བསམ། །
ཡང་སྨོན་ལམ་ཐེབས་པའི་གྲོགས་དེ་དྲན། །མི་སུ་ཡིན་མི་ཤེས་འཐིབས་པས་
བསྒྲིབས། །རྗེ་ཁྱེད་གཉིས་རིག་དུས་བློ་རེ་སྐྱོ། །ཁྱེད་སུ་ཡིན་གར་འགྲོ་ལས་
དོན་ཅི། །ཚིག་མ་གསང་བདེན་ཚིག་དྲང་པོར་སྨྲོས། །ང་མདོ་མེད་རྒན་མོའི་
བག་ཆགས་འཐུག །སྤྱིར་དམ་ཚིག་ཆག་ཉམས་ཉེས་ལྟུང་ཆེ། །ལས་སྐྱེ་སྔོན་
དྲན་པ་རབ་རིབ་ཙམ། །གསལ་མེ་ལོང་གཡའ་བྲལ་མི་གསལ་ལོ། །ཁ་མངོན་
ལྐོག་མེད་པའི་གཏམ་རེ་ཤོད། །ང་རྒན་མོ་ས་མཐའ་འདི་རུ་སླེབས། །ལས་
དོན་དག་མང་པོའི་བྱ་བ་ཡོད། །ཁ་ལྟོ་རྒྱབ་མ་སོས་འོང་བ་མིན། །གནས་
འཁོར་བ་མ་ཟིན་འཁྱམས་པ་མིན། །འབངས་ཡུལ་མིས་མ་གཅེས་ཕུད་པ་
མིན། །གཟའ་ཐབས་གྲོགས་མ་འགྲིགས་འཐོར་བ་མིན། །ང་ཆོས་བརྒྱད་
ལས་ལ་གཡེང་བ་མིན། །ཕྱི་དགྲ་འདུལ་གཉེན་སྐྱོང་བསམ་པ་མིན། །སྲིད་
འཁོར་བའི་ལས་ལ་ཆགས་པ་མིན། །ནང་ཉོན་མོངས་འཁྲུལ་བས་བསླུས་
པ་མིན། །དཔལ་པདྨའི་ཞལ་གཟིགས་ལུང་བསྟན་ཡིན། །མ་མཁའ་འགྲོའི་
ཐ་ཚིག་དུས་ལ་བབབས། །རྗེ་ཁྱེད་སོས་ལོས་དྲན་ཁྱེའུ་ཆུང་བུ། །ང་མ་གསང་
དྲང་གཏམ་བདེ་མོར་ཤོད། །ཞེས་སྨྲས་ཚེ། དེ་ནས་གྲོགས་པདྨ་བློ་གྲོས་ཀྱིས་
བསམ་པར་ངས་སྐྱེ་སྔོན་གྱི་བསམ་པ་དྲན་འདུན་དང་ད་ལྟ་རྨི་ལམ་གྱི་སྣང་
ཆ་འདི་མཁའ་མགྲོའི་བརྡ་ཡིན་པས་འདི་ལ་ལན་ཞིག་ཡོད་དགོས་སྙམས་
ནས་ལན་དུ་འདི་ལྟར་ཟེར་རོ། །སྨན་བུ་མོ་རྐང་ཆུང་མཛེས་ཡག་མ། །ང་འགྲོ་
ས་འགྲོ་ཡུལ་འགྲོ་དོན་བཤད། །ང་འགྲོ་ས་བྱང་གི་ཕྱོགས་ལ་འགྲོ། །ནམ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ཐོ་རངས་སྐར་རྗེན་ཤར་དུས་འོང་། །སེམས་དྲན་པ་སྔོན་གྱི་བག་ཆགས་དྲན། །
ལུས་བསམ་པ་ཁྱོད་ཀྱིས་ཕྱོགས་སུ་སྐྱོ། །ལས་སྐྱེ་སྔོན་རྒྱ་གར་འཕགས་ཡུལ་
ན། །གྲོགས་ལྷ་ལྕམ་གཡུ་ཡི་པད་ཕྲེང་ཅན། །ཕ་ལེགས་གྲུབ་དཔའ་བོ་དོན་
ཀུན་འགྲུབ། །མ་མཛེས་སྐྱེས་ལྷ་མོ་ཀུ་མ་ར། །གྲོགས་ལྷ་ལྕམ་དགའ་བའི་
ཨུཏྤལ་བཞད། །གནས་རྒྱ་གར་འཕགས་ཡུལ་ཁ་ཆེའི་གླིང་། །ཁྱེད་བཟང་
མོའི་ལུས་རྟེན་དལ་འབྱོར་ཐོབ། །ངའི་མིང་ལ་བྲམ་ཟེ་དྷེ་ཧ་ཟེར། །མགོན་
ཧཱུཾ་ཆེན་ཀ་རའི་སློབ་མ་ཡིན། །དཔལ་རྡོ་རྗེ་ཕུར་བའི་རྣལ་འབྱོར་ཡིན། །མ་
རྒྱལ་ཡུམ་རྡོ་རྗེ་ཕག་མོ་དང་། །ཡུམ་འཁོར་ལོ་རྒྱས་འདེབས་སྤྲུལ་བ་ཡིན། །
ཟུང་ཐབས་ཤེས་འབྲེལ་བའི་རྟེན་འབྲེལ་ཡོད། །ལས་སྐྱེ་སྔོན་སྟེང་མ་ལྷ་ནས་
འོང་། །ཁྱོས་མིང་ལ་མེ་ཏོག་ལྷ་མཛེས་ཟེར། །ངའི་མིང་ལ་མྱི་ཆེན་ཐོད་དཀར་
ཟེར། །གྲོགས་འུ་གཉིས་སྨོན་ལམ་མཉམ་དུ་ཐེབས། །ལས་ད་ལྟ་སྐྱེ་སྔོན་
དྲན་ནི་ཡིན། །ལྷ་ཤཱཀྱའི་བསྟན་ལ་དད་གུས་བྱེད། །ཡུམ་ཟབ་མོའི་དགོངས་
དོན་ཉམས་སུ་བླངས། །ཆོས་བྱང་ཆུབ་སྒྲུབ་པའི་གྲོགས་མོ་ཡིན། །དུས་ཡང་
ཡང་འབྲེལ་བའི་སྨོན་ལམ་ཡོད། །བཤད་མི་ཁོམ་མགྲོན་ལ་ང་འགྲོ་དགོས། །
མདོ་ཚིག་གསུམ་སེམས་ལ་འཛིན་རྒྱུ་བོ། །རྗེ་པདྨའི་དྲུང་ནས་སྨོན་ལམ་ཡོད། །
ང་གནུབས་བན་ནམ་མཁའི་སྙིང་པོ་དང་། །ཁྱེད་མཁའ་འགྲོ་ཤེལ་དཀར་རྡོ་
རྗེ་མཚོ། །གནས་ལྷོ་བྲག་མཁར་ཆུའི་སྒྲུབ་གནས་སུ། །ལུས་སྐྱེ་འཆི་མེད་
པའི་ཚེ་དབང་བསྒྲུབས། །དཔལ་འཆི་མེད་ཚེ་ཡི་དངོས་གྲུབ་ཐོབ། །དེ་ཨེ་
དྲན་གྲོགས་ཀྱིས་སེམས་ལ་ཟུངས། །ལས་མང་པོ་སྨྲ་ཁོམ་མི་གདའ་ལོ། །སྟོད་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར། །
དབུས་གཙང་བསམ་ཡས་གསེར་ཁང་ནས། །རྗེ་མཁན་སློབ་ཆོས་གསུམ་
མཉམ་དུ་འཛོམས། །དཔལ་ཨོ་རྒྱན་པདྨའི་སྨོན་ལམ་ཐེབས། །གྲོགས་མ་
དང་མཁའ་འགྲོའི་ཐ་ཚིག་བསྒོས། །བཀའ་ཟབ་མོའི་གཏེར་སྐལ་བཅུ་གསུམ་
གནང་། །སྐབས་འགྲོ་དོན་གསེར་རྡོ་སྨྲར་དང་རྨ། །ཤར་རྒྱལ་རོང་ཕྱོགས་སུ་
འགྲོ་དོན་ཡོད། །གནས་ཁྱད་འཕགས་བྲག་དཀར་ཁྱུང་རྫོང་ན། །དཔལ་མ་ཧཱ་
ཀ་ལའི་བརྡ་སྒྲོམ་ཡོད། །རྒྱ་ཙཱི་ནའི་རྩིས་གཞུང་བཅོ་བརྒྱད་ཡོད། །རྫོང་ཀླུ་
ཆེན་བརྒྱད་ཀྱི་ལྡེ་མིག་ཡོད། །ཁྱེད་ཀླུ་མོ་ལྷ་མཛེས་མེ་ཏོག་སྒྲོན། །ང་སྐར་མ་
ཀླུ་ཕྲུག་གོང་རྒྱལ་ཡིན། །ངོ་ཨེ་ཤེས་སེམས་ལ་ཨེ་གསལ་ལོ། །ལས་ད་ལོ་
དུས་སུ་བབས་པ་ཡིན། །ཁྱོས་མི་ཤེས་མི་དྲན་མ་ཟེར་ལགས། །ང་འགྲོ་བའི་
ལས་དོན་ཨེ་ཤེས་ལོ། །ས་བོང་ཡུལ་བཀྲ་ཤིས་ལྷ་ཐང་ན། །སྐྱིད་དགའ་བའི་
ལྷ་གྲོགས་དེ་ཝཱིས་ཞེས། །སྐུ་མཛེས་པ་གཞོན་ནུའི་འཛུམ་དཀར་དྲན། །གསུང་
སྙན་མོའི་ཚིག་གི་བདུད་རྩི་དྲན། །ཡིད་སྐྱོ་བའི་སྔར་འདྲེས་བག་ཆགས་དྲན། །
སྔོན་དམ་ཚིག་ཟབ་པས་བཟློག་མེད་ཡིན། །ཆུ་གཙང་པོ་གྱེན་ལ་ལྡོག་རྒྱུ་
མེད། །ཁའི་རི་གཟར་རྦབ་ལ་གྱེན་ལྡོག་མེད། །བྱང་སིལ་མ་རླུང་ལ་ཕྱིར་ལྡོག་
མེད། །མ་མཁའ་འགྲོའི་ཐ་ཚིག་བཟློག་མེད་ཡིན། །གྲོགས་འུ་གཉིས་སྨོན་
ལམ་བཟློག་མེད་ཡིན། །ལས་རྟེན་འབྲེལ་འཛོམས་པའི་སྐལ་བ་ཡོད། །སྨན་
ཁྱོད་སོས་མི་དྲན་མ་ཟེར་ལགས། །ཡིད་ཆེས་པའི་བཀའ་ལན་གསལ་བོ་གྱིས། །
ཞེས་ཟེར། དེའི་ཚེ་ན་མི་མོ་རང་གིས་བསམ་པར། མི་འདི་སྐྱེ་སྔོན་ལས་ཀྱིས་
འབྲེལ་བའི་སྨོན་ལམ་གྱི་མཐུ་ཡོད་པ་སྔོན་ཡང་རབ་རིབ་ཙམ་གསལ་ཡང་ཇི་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
བཞིན་མ་ཤེས་ད་ལྟ་ལྷ་འདྲེའི་ཁ་གཡར་དང་མི་མིན་གྱིས་ཉམས་ཚད་སོགས་
གང་ཡང་མིན་པར་རྒྱུ་དང་རྐྱེན་གཉིས་འཛོམས་པར་ཤེས་ནས་ཤེས་མདོག་
ཅིག་བྱེད་དགོས་སྙམས་ནས། ཡ་ཡ། ཁ་བདེ་མོ་ལྷ་ཕྲུག་ཁྱོད་ལ་ཡོད། །དོན་
གསལ་སྣང་ཅི་ཡོད་ངས་མ་ཤེས། །ཚིག་གོ་དོན་བསམ་ན་ང་ཡིན་མདོག །
དོན་མདོར་ན་གར་བསྐྱོད་ངས་མ་ཤེས། །ཞེས་དང་། ད་ཁྱེད་གཉིས་ང་ཕྱོགས་
སུ་འགྲོ་ན་ལམ་སྟོན་དང་སྡོད་གནས་སོགས་ངས་ཞིབ་པར་སྨྲ། ད་ཁ་ཐག་
མི་རིང་ཞག་གཅིག་མཚམས་ན་ཡོད། །ཆུ་ཆེན་རྡོ་ཡི་གཙང་པོ་འཕྲེད་ལ་ཆོད། །
ཨ་ཁྱུང་ལྕགས་མོའི་འབྲུ་རྫོང་གཡས་སུ་ཞོག །གནས་ཆེན་རྡོ་ཡི་མཆོང་རི་
གཡོན་དུ་ཞོག །དཔའ་རྩལ་དགྲ་འདུལ་ལྕགས་རྩེ་ཐད་དུ་ཞོག །སྐྱིར་ཐང་
ལྷ་ལུང་རིང་མོའི་གཞུང་ལམ་བརྟེན། །སྨྲ་ལག་མཁན་དཀར་ཕྱུག་མོའི་བདེ་
ལམ་འཚོས། །གཞུང་ཆེན་འབོས་གི་ཆུ་བོ་ནོར་མི་དགོས། །གཡས་ལུང་པདྨ་
འདབ་བརྒྱད་ཉི་མའི་གདན། །གཡོན་ཐང་དགའ་བའི་པད་ཚལ་བསྐལ་བཟང་
རྡོ། །མདུན་དུ་ལྷ་ཐང་རིང་མོ་ཀུ་མུད་བཞད། །ཁམས་གསུམ་དབང་སྡུད་མ་
ཧཱ་དེ་ཝའི་གནས། །མདུན་རི་དམར་གསལ་ཨུ་མ་དེ་ཝཱིའི་གཟུགས། །འགྲོ་
བློའི་སྣང་སེམས་འགུགས་པ་ལྕགས་ཀྱུའི་དབྱིབས། །སྣང་སྲིད་བྲན་དུ་སྡོམ་
པ་ཞགས་པའི་མཚན། །སྲིད་གསུམ་ཆགས་པས་བཏུལ་བའི་ཞལ་སྦྱོར་འཁྱུད།།
བདེ་ཆེན་ཐབས་ཀྱིས་དྲངས་བའི་དབྱངས་ཕྱུག་ཆེ། །མ་ཧཱ་དེ་ཝའི་གནས་ཆེན་
ཚིག་དོན་མཚུངས། །གནས་མཆོག་ལྷ་ཐང་རིང་མོའི་གཞི་དཀྱིལ་ན། །མི་དང་
མི་མིན་ཉིན་མཚན་མེད་པར་རྒྱུ། །ཆོས་སྐྱོང་དགྲ་བླ་ཝེར་མའི་རུ་དར་འཚུབས། །



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
སྐྱོབ་པའི་ལྷ་སྲུང་སྡོངས་གྲོགས་གཡེལ་བ་མེད། །འདྲེ་སྲིན་བགེགས་རིགས་
འབྱུང་པོ་དབང་དུ་འདུ། །གཤིན་གསོན་འབྲེལ་ཐོགས་འགྲོ་བ་ཐར་ལམ་
དྲངས། །མགྲོན་རྣམས་སྦྱིན་པ་རྣམ་བཞིས་རྟག་ཏུ་ཚིམས། །རང་གཞན་འགྲོ་
བའི་དོན་ལ་རྟག་ཏུ་བརྩོན། །དཀའ་ཚེགས་ངལ་ཞིང་དུབ་པའི་དཔའ་མི་ཞུམ། །
མཆོག་དམན་འགྲོ་བའི་རེ་སྐོང་མི་མོའི་ཚུལ། །སྐྱེ་སྔོན་མཁར་ཆེན་དྲན་པའི་
བུ་མོར་བརྫུ། །དག་པའི་སྣང་ངོར་ཡ་མཚན་གཞན་ལས་འཕགས། །འབྲེལ་
ཚད་དྷུ་མ་ཐ་ལར་འཁྲིད་མཁས་པའི། །དེད་དཔོན་རྨད་བྱུང་རྗེ་བཙུན་རྒྱལ་
ཀུན་ཡུམ། །ཇི་ལྟར་ཞེ་ན། མི་མིན་ཡེ་ཤེས་ཌཱཀྐིའི་སྒྱུ་འཕྲུལ་གྱི་རྣམ་རོལ་
དུ་ཤར་བ་དེ་ཡི་བཞུགས་གནས་ཕུན་ཚོགས་དགའ་བའི་ལྷ་ཐང་སྣང་སེམས་
དབང་བསྒྱུར་གླིང་ཞེས་པ་དེ་ན་ཡོད། ཅེས་སྨྲས་སོ། ། །
༈ དེ་ནས་གནང་ནང་མོ་ཡར་ཚེས་བཅོ་ལྔའི་ཐོ་རངས་བྱ་གྲག་དང་པོ་ལ་
མགྲོན་པོ་གཉིས་བསུ་བར་སླེབས་པ་དང་། ཁུ་བོ་དང་མ་སྲུ་སོགས་ལ་ཡུན་
རིང་ནས་མ་འཕྲད་པའི་འཚམས་ཞུ་དང་། དེ་མིན་གཞན་བློའི་ཟུར་ཙམ་མི་
དཔྱོད་པའི་འགྲོ་དོན་ཁ་ཤས་ཀྱི་ཆེད་དུ་འབྱོན་པར་ཆས་པའི་ལྟ་གོན་བྱས་ཚེ།
རྩལ་ཆེན་གངས་སེང་དཀར་མོའི་ཡ་ཐོད་ཀྱི་སྔ་རུ་དང་། རྔམས་འཇིགས་ཆུ་
སྲིན་གདུགས་པའི་མགོ་ཐོད་ཀྱི་ཕྱི་རུ་བྱས་པ། རྭ་བཅུ་ཤ་བ་རྒྱ་བོའི་ལྤགས་
པས་ཨ་འགྱོགས་བྱས་པ། ཁྲ་ཡག་རྫ་ལ་གནས་པའི་བྲེ་སར་འབྲོང་གི་གོ་
བའི་གོང་རྨེད་དང་། །རྒྱ་རྫོང་ནགས་ལ་གནས་བཅས་པའི་རི་བཀྲ་སྟག་མོའི་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ལྤགས་པའི་བལ་སྟན་བྱས་པ། ཕ་ལམ་རྣོ་ལྕགས་ཞུན་མའི་ཡོབ་ཆེན་བྱས་
པ། ནཱ་ག་ཀླུ་ཡི་ནོར་བུ་སྦྲུལ་རིགས་ལྔ་ཡི་ཡོབ་ལུང་བྱས་པ། མ་མོ་འབུམ་
གྱིས་གནང་བའི་ཆ་བཞི་ཟུང་བཞི་རྒྱུན་ཐག་མང་བ། མི་མིན་འཕྲུལ་གྱིས་
བཟོས་པའི་སྲབ་དང་སྲབ་མདའ་མཐུར་གྱིས་བརྒྱན་པ། རྩལ་བྱུང་རླུང་ལ་
འགྲན་པའི་འདོ་བ་གཡུ་བྱ་དྲིལ་སྔོན་ལ། སྒ་འཇོག་དང་སྟན་འཇོག གློ་ལེན་
དང་གོང་ཐག་མཉམ་པར་བྱས་ནས། །གར་མཁན་ཚོགས་མགྲོན་ལ་ཆས་འདྲ།།
ལྷ་བཙན་གདུགས་ཚོད་ལ་བྱོན་འདྲ། །མོ་བཙུན་བག་མར་ཆས་འདྲ། །སྟག་
ཤར་གོ་བསང་ལ་ཆས་འདྲ་ཞིག་བྱས་ནས། །ས་ལ་རྒྱུས་མེད་ལམ་ཁ་མི་ཤེས་
མདོག །མི་ལ་ཆ་མེད་སྐད་ཆ་མི་འདྲི་ཁ། །ལྷོ་ཕྱོགས་སྒྱུར་དང་བསམ་འགྲུབ་
ནོར་བུའི་གླིང་། །མི་དང་མི་མིན་སྲུང་མས་གྲོགས་བྱས་ནས། །ཁྱེད་རང་བསུ་
མར་ཕེབས་པ་ཨེ་ཤེས་ལགས། །ཀུན་གསལ་ཡེ་ཤེས་ཐུགས་ཀྱིས་མི་མཁྱེན་
ཚུལ། །ཀུན་རིག་རྒྱང་ཞགས་མིག་གིས་མི་མཐོང་ཚུལ། །ཐོས་འཛིན་དར་
ལུང་རྣ་བས་མི་གསན་ནམ། །མ་གསང་དྲང་གཏམ་ཁོ་མོ་བདག་ལ་སྨོས། །
ཞེས་ཞུས་ཚེ། ཅི་ཡང་མི་སྨྲ་བར་མི་མཁྱེན་པའི་ཚུལ་མཛད་ནས་འདུག དེའི་
ཚེ་ཁོ་མོས་བསམ་པར། གཞོན་ནུ་འདི་ད་སྔོན་དཀའ་ཁག་ཆེན་པོ་བྱུང་མ་མྱོང་
བས། དེ་རིང་འགྲོ་ལམ་རྩུབ། ཁ་ཐག་རིང་། གྲང་ལྷག་ཆེ། ཆུ་དང་འཕྲལ་
རྐྱེན་སོགས་གང་ལ་མ་འཛེམ་པར་བརྒལ་ནས་ཕེབས་པ་བཀའ་དྲིན་ཆེ་ཞུ་
འོས་སོ། །འདྲ་མིན་སྨྲས་ན་ཐུགས་ཁྲོ་བཞེས་སྙམ་ནས། གུས་ཞུས་འཛུམ་
མདངས་བསྟན་ནས། སྐྱོ་གདུང་གི་གླུ་ངག་མང་པོ་བླངས་སོ། །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
༈ སྤྲོས་བྲལ་དོན་གྱི་གླུ་ངག་མ་གྷ་དྷ་ཞེས་སོ། །གནས་རྩོད་བྲལ་ཡིད་འོང་ཀ་མ་ལ༔
དུས་ཕུན་ཚོགས་རང་བྱུང་ལྔ་ལྡན་ཞིང་༔ གནས་ཨོ་རྒྱན་དྷ་ན་ཀོ་ཤའི་མཚོ༔
ཕ་རྗེ་བཙུན་བླ་མ་པདྨ་འབྱུང་༔ མ་ཡུམ་ཆེན་རྡོ་རྗེ་རྣལ་འབྱོར་མར༔ དོན་
དབྱེར་མེད་སྣང་སྟོང་འདུ་འབྲལ་མེད༔ ངའི་སྤྱི་གཙུག་འཇའ་ཟེར་ཀློང་ན་
བཞུགས༔ ཡིད་དད་བརྒྱའི་གཙུག་རྒྱན་རིན་པོ་ཆེ༔ སྐྱབས་མགོན་མེད་ཐུགས་
རྗེས་མི་གཟིགས་སམ༔ ཕྱི་ཡུལ་རྐྱེན་དགྲ་གདོན་བགེགས་ཀྱིས་འཚེ ནང་དུག་
གསུམ་རྒྱུ་འབྲས་ནད་ཀྱིས་མནར༔ སེམས་མ་རིག་ཀུན་རྟོག་འཁྲུལ་བས་
བསླུས ད་ཐར་མེད་འཁོར་བའི་གྲོང་ན་སྡུག རྗེ་ཐམས་ཅད་མཁྱེན་པ་རིན་
པོ་ཆེ༔ ངས་འོ་དོད་བོས་པ་གསན་དུ་གསོལ༔ ཐུགས་གཡོ་མེད་དགོངས་པའི་
དལ་དལ་ཞུ༔ སྤྲང་མདོ་མེད་བུ་མོས་ཞུ་བ་ཕུལཿ ཁ་ཚེ་སྟོད་རྗེ་ཡིས་རིགས་
སུ་འཁྲུངས༔ ཕ་བླ་མས་གདུལ་ཞིང་བསམ་མཐའ་ཡསཿ སྐུ་མཐོང་ཐོས་དྲན་
རེག་འབྲེལ་ཚད་འདྲེན༔ ཞིང་རྔ་ཡབ་དཔལ་རིར་དགོངས་རྒྱས་གདབ༔ ཞིང་
ཐེར་འབུམ་བཅུ་ཡི་འགྲོ་དོན་འོང་༔ སྐབས་སྐྱེ་སྔོན་ལས་ཀྱི་འབྲས་བུ་ཡིས༔
རྐྱེན་ལྔ་བཅུའི་འཕྲང་ཆེན་བརྒལ་མ་ནུསཿ འཕྲུལ་མི་མིན་སྲིན་མོའི་ཁ་ཕྲུ་ཕོག་
ལས་བཟློག་མེད་ཧ་ལའི་དབང་དུ་ཤོརཿ བྱང་ཀེ་ལ་ཤ་ཡི་ཚོགས་དཔོན་རྗེ༔
ལྕགས་འཁོར་ལོ་ཅན་གྱིས་འགྲོ་ཁམས་འདུལཿ ཞིང་སྨོན་ལམ་ཐེབས་པའི་
སྐལ་ལྡན་མངཿ གྲངས་དུང་ཕྱིར་བརྒྱ་དང་སོ་བདུན་འདྲེན༔ སྲིད་གསུམ་གྱི་
རྗེ་བོ་ཁྱད་དུ་འཕགསཿ དཔལ་ཨོ་རྒྱན་ཕྲིན་ལས་གླིང་པ་ཞེས མགོན་སངས་
71



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
རྒྱས་ཀུན་གཟིགས་ཞེས་བྱ་བ༔ ཐབས་སྦྱོར་སྒྲོལ་བདེ་སྟོང་ཟུང་དུ་འཇུག
མགོན་བརྟུལ་ཞུགས་སྤྱོད་པའི་ཧེ་རུ་ཀཿ རྗེ་རྟ་མཆོག་རོལ་བའི་ཧ་སྐད་སྒྲོགས
སྲིད་སྐྱེ་འགྲོའི་བློ་ཡིད་དབང་དུ་བསྡུས རྗེའི་འགྲོ་དོན་ཤམྦྷ་ལ་རུ་ཡོད༔ སྐབས་
ཕ་ཡི་གདུལ་བྱ་མདོ་ཙམ་ཡིན༔ ཧ་ཧ ང་རྗེ་རིགས་སྐྱེས་པའི་མིང་སྲིང་ལྔ༔
སྐུའི་འགྲོ་དོན་བྱེད་ས་ལྷོ་བྱང་དང་༔ འོག་ཤར་ནུབ་གསུམ་ལ་འགྲོ་བའི་དོན༔
ལུས་སྣ་ཚོགས་སྤྲུལ་ནས་སྨོན་ལམ་ཡོད༔ སྔོན་ལས་སྨོན་དམ་ཚིག་དག་པའི་
ནུ མཉམ་བཏུང་བའི་སྤུན་ཟླ་མང་ན་ཡང༔ ལས་ཉོན་མོངས་འཐུག་པའི་
རྒྱུ་རྐྱེན་གྱིས༔ ཡིད་དྭངས་གསལ་མེ་ལོང་གཡའ་བྲལ་ངོརཿ ལས་ཉོན་སྒྲིབ་
མ་སྤངས་དྲི་མས་གོསཿ ནང་གཟུང་འཛིན་མ་ཆོད་ངོ་རེ་ཚ ཕ་བླ་མའི་སྐུ་
བླ་དེ་ནས་བཙོང འབངས་རྗེ་འཁོར་ཐེ་ཚོམ་དེ་ནས་ཟ༔ ལས་དཀར་ནག་
རྒྱུ་འབྲས་དེ་ནས་འབྱུང༔ སྲིད་འཁོར་འདས་ས་མཚམས་དེ་ནས་དབྱེ༔ དག་
ཞིང་ཁམས་དམྱལ་བ་དེ་ནས་འབྱུང༔ ལས་བདེ་སྡུག་ཆུ་ཡི་རི་མོ་བཞིན༔ དུས་
རྒྱུན་ཆད་མེད་པར་འབྱུང་བ་འདི༔ ང་གཟུང་འཛིན་འཁྲུལ་བས་བཅིངས་བཅིང་
གིས༔ ད་བདག་འཛིན་གཅོད་པའི་རྣོ་དབལ་ནི༔ ཐབས་ཤེས་རབ་རལ་གྲི་
ངར་མ་དེས ངའི་བདག་འཛིན་བདག་མེད་དབྱིངས་སུ་གཅོད༔ དོན་ཐབས་
ཤེས་དབྱེར་མེད་ཟུང་དུ་འཇུག གཞི་བདེ་གཤེགས་སྙིང་པོ་ཨེ་མ་ཧོ༔ གྲོགས་
འུ་གཉིས་གཞི་ཀློང་གཅིག་ཏུ་འདྲེསཿ ད་རྒྱ་འབྱམས་འཁྲུལ་བ་ད་རེས་ཤེས༔
དོན་ངོ་བོ་ཡེ་ནས་འབྲལ་མ་མྱོང་༔ གྲོགས་པདྨ་བློ་གྲོས་ཐུགས་ལ་ཞོག ཐུགས་
འཁྲུལ་བ་སོང་ན་མཐོལ་ལོ་བཤགས༔ ངག་འཁྱལ་བ་སོང་ན་བཟོད་པར་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར། །
གསོལ༔ ཞེས་སོ༔ འཁྲུལ་བ་རང་སར་ཀློད་པའི་རྐྱེན་གྱིས་རྣམ་རྟོག་ཤར་གྲོལ་
དུ་འགྲོ་མ་ནུས་པར་རྒྱ་འབྱམས་སུ་སོང་བ་རེད། དེའི་ཚེ་ན་འཇུར་དྲག་པས་
ཅུང་ཙམ་བརྟེན་ནས་འདི་ལྟར་ལབ་བོ། ཨེ་ཨེ༔ ལས་སྐྱེ་སྔོན་རྒྱ་གར་ཤར་
ཕྱོགས་སུ༔ ཕ་ཀུན་གཟིགས་ཡེ་ཤེས་བློ་གྲོས་ཡིན༔ ཡུམ་མན་ཚེ་ཡི་དཔལ་
ལྷ་མོ༔ དོན་བཟང་འབྲེལ་འགྲོ་ཁམས་དོང་ནས་སྤྲུགས༔ ཟུང་འབྲེལ་བའི་
ལས་སྨོན་དེ་འདྲ་ཡིན༔ གྲོགས་གཞོན་ནུ་ནམ་མཁའི་སྙིང་པོ་ལགས༔ ཐབས་
མང་པོའི་རྟེན་འབྲེལ་ལེགས་ན་ཡང་༔ འཕྲལ་མུ་སྟེགས་གདུག་པའི་འཚེ་
བ་འབྱུང་༔ སྔོན་རྒྱ་གར་གྲོ་སྐྱེས་ཉེ་འདབས་སུ༔ མ་ཚེ་འཛིན་ལྷ་མོ་སྒྲོལ་མ་དང་
མགོན་ནམ་སྙིང་སྤྲུལ་བ་བློ་གྲོས་གྲགསཿ དོན་འབྲེལ་ཚད་པདྨ་འོད་དུ་དྲངས
ཟུང་མཁའ་སྤྱོད་ཨོ་རྒྱན་གནས་སུ་གཤེགས༔ ང་རྗེ་བཙུན་ཨཱརྱ་ཏཱ་རེ་དང་༔
གྲོགས་པདྨ་བློ་གྲོས་ཞེས་བྱ་བ༔ ལས་རྟེན་འབྲེལ་སྨོན་ལམ་མཉམ་དུ་ཐེབས
ཡིད་དམ་ཚིག་འབྲལ་མེད་ཐབས་ཤེས་ཟུང་༔ ལས་སྐྱེ་སྔོན་འབྲེལ་བ་ཨེ་མ་
ཧོ༔ ཡ་ཡ༔ གྲོགས་གཞོན་ནུ་བློ་གྲོས་མཚན་གྲགས་པ བཀའ་ཟབ་མོའི་
རྟེན་འབྲེལ་གནད་དུ་ཁེལ༔ ལོ་གཡང་དཀར་ཟླ་བའི་ས་འཛིན་ལ༔ སྟག་
དམར་ཡག་འཛུམ་དྲུག་གཏིང་ནས་ངོམ༔ སྤྲེལ་རྩལ་ལྡན་ཡིད་མཚོའི་མེ་
ཏོག་བཞད༔ ཚེ་སྔོན་མས་ལས་ཀྱིས་བཀོད་ཐང་དྲན དགོན་ཁྲ་མོའི་གཙུག་
ལག་བཞེངས་ནི་དྲན༔ ཞིང་སོ་ནམ་མཉམ་དུ་ཐེབས་ནི་ཤེསཿ འཁོར་སློབ་
འབངས་ཅི་ཡོད་སེམས་ལ་གསལ༔ དོན་འགྱུར་མེད་སྲོག་གི་བདུད་རྩི་འཐུང་
ནང་དམ་ཚིག་གཅིག་པའི་སྤུན་ཟླ་ཡིན༔ སྲོག་གཏའ་རུ་འཛིན་པའི་སྙིང་གྲོགས་
73



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ཡིན༔ ལས་འབྲལ་བ་མེད་པའི་མཚེ་མ་འདྲ༔ རྗེ་སྨོན་ལམ་འགྱུར་མེད་རྡོ་རྗེའི་
ཚིག བཀའ་བསླུ་བ་མེད་དོ་ས་མ་ཡཱ༔ ཐུགས་འཁྲུལ་མེད་བསམ་བློ་ཡང་ཡང་
ཐོངསཿ དོན་ཡེ་ཤར་དགོངས་པའི་ཀློང་ནས་རྡོལ༔ ཐབས་བདེ་སྟོང་བསྒོམ་
པའི་རྒྱུ་རྐྱེན་བྱས༔ གནས་ཕུན་ཚོགས་དགའ་བའི་བསམ་གླིང་དུ༔ ལས་
ཚོགས་སྨོན་འབྲེལ་བའི་ཆ་ག་འགྲིགས༔ གྲོགས་སྤུན་ཟླ་མང་པོའི་མཐུན་
རྐྱེན་འཛོམས༔ དུས་རྟེན་འབྲེལ་མ་འཆུགས་གནད་ལ་ཁེལ༔ ཟུང་བསྟན་འགྲོའི་
གསོས་གྱུར་རྡོ་རྗེས་བསྔགསཿ ཚིག་བཅུ་གསུམ་མཁའ་འགྲོའི་བརྡ་བྱང་ཡོད༔
ཛ་) བརྡ་ཨེ་ཁྲོལ་རིག་པའི་ཁྱེའུ་ལགས ཚིག་གབ་གསང་སྦས་པའི་ཟ་
སྒྲོམ་ནི༔ ལྕགས་ཁྲོ་ངར་ཞུན་མ་ཕག་མགོའི་དབྱིབས མགོན་མ་ཧཱ་ཀ་ལའི་
གནས་ཆེན་དུ༔ མཚོ་དབང་མདོག་དགའ་འཁྱིལ་འདྲ་བའི་དབུསཿ དུང་ཆུ་
སྲིན་གདུག་པའི་གྲེ་བར་གདའ ཐབས་ཨེ་ལྡན་ནི་གུ་ཁྱོད་ལ་རག༔ ལས་
བརྩོན་ན་ཐབས་ཀྱི་གྲོགས་མཆོག་ནི༔ རིགས་སྔགས་སྐྱེས་དཔའ་བོ་བཅུ་
གསུམ་གནསཿ བརྡ་སྒོ་འབྱེད་ཤེས་རབ་གཟུངས་མ་ལཿ རྒྱུ་རིན་ཆེན་ལྔ་ཡི་
ལྡེའུ་མིག་འདི༔ དུས་ནམ་ཡང་མ་འབྲལ་ལུས་ལ་ཆོངས༔ དོན་གང་བརྩོན་
བར་ཆད་མེད་པའི་ཕྱིརཿ གནད་ཟབ་མོ་མན་ངག་སྔགས་མཁའ་འགྲོའི་བརྡ
ཡང་ཚོགས་གཉིས་བསགས་པའི་ཞིང་ས་དགོས༔ ལྷ་རྩ་གསུམ་ཚོགས་མཆོད་
བྱེ་བ་དང་༔ དཔལ་སྔགས་ཀྱི་བདག་མོའི་གསོལ་མཆོད་འབུལཿ མགོན་
ལེགས་ལྡན་དང་ནི་ཞིང་སྐྱོང་སོགས༔ གནས་གཏེར་སྲུང་ཕྱི་ནང་མཆེད་སྡེ་
ལཿ སྐབས་མཆིས་ན་འབུམ་ཐེར་གྲངས་ཀ་དགོསཿ སྐུའི་ཉམས་ཆག་བཤགས་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
པའི་ལུང་བྱང་ལཿ དཔལ་རྡོ་རྗེ་སེམས་དཔའི་སྒོམ་བཟླས་དང་༔ དེའི་ཡང་
སྙིང་དུང་རེ་མ་འབད་ན༔ མ་མཁའ་འགྲོ་དགྱེས་པ་མི་བསྐང་སྙམསཿ སྐབས་
མནོལ་ཁྲུས་མནོལ་བསང་ཁྱིམ་བསང་དང་༔ གནས་ལྷ་བསང་རི་བསང་སྲུང་
མ་བསང་༔ སྐྱབས་འགོ་བའི་ལྷ་མགོན་གཞི་བདག་བསངཿ དུས་འབྲལ་
མེད་གྲོགས་བྱེད་སྡེ་བརྒྱད་བསང་༔ ཐབས་གནད་ལྡན་ཅི་མང་བསྒྲུབ་པ་ཟབ༔
བརྩོན་ནུས་ན་རང་གཞན་དོན་གཉིས་འགྲུབ༔ སྐུ་དལ་བའི་ཐུགས་བསམ་
ཡང་ཡང་ཐོངས༔ རང་མགོ་ཐོན་ཙམ་གྱིས་ཆོག་པ་མིན༔ རྒྱབ་ལྟོ་གོས་འཛོམས་
པའི་མི་ཆོག་བསམ༔ ལུས་དབེན་པར་སྙོག་པའི་མི་ཆོག་བསམ༔ ལས་ཆོས་
བརྒྱད་སྐྱོང་བས་མི་ཆོག་བསམ༔ ནང་ཚུལ་འཆོས་བྱས་པས་གྲོལ་མི་འགྱུར
ལུས་གཅོང་ནད་ཆེ་ཡང་བྲོས་ས་མེདཿ ལུས་སྐུ་ཁྲག་བྱུང་ན་སྦྱང་ཁྲུས་ཡིན༔
སེམས་བདེ་སྡུག་སྐྱེས་ན་ཉམས་སྣང་ཡིན༔ ལུས་ངལ་དུབ་བྱུང་ན་ན་བུན་ཡིན༔
ཡུལ་བཟང་ངན་སྐྱེས་ན་རྨི་ལམ་ཡིན༔ སྒྲ་བཟང་ངན་མ་འཛིན་བྲག་ཆ་ཡིན༔
ནང་དུག་ལྔ་མ་ཐུལ་ངོ་རེ་ཚ ཞིང་བསྟན་འགྲོའི་དོན་ཆེན་ཤུལ་ན་ཡོད༔ རྗེའི་
དམ་ཚིག་ཁས་བླངས་མ་འགྲུབ་གཅིག༔ མ་མཁའ་འགྲོ་དགྱེས་པ་མ་བསྐངས་
གཉིས༔ ལས་བསྟན་སྲུང་ཕྲིན་ལས་མ་འགྲུབ་གསུམ༔ ཕ་བླ་མའི་ཐུགས་
བཞེད་མ་འགྲུབ་བཞི༔ སྐུ་འགྲོ་བའི་དོན་དུ་བསྔགས་ན་ཡང་༔ མ་སེམས་
ཅན་གཅིག་གི་དོན་མ་འགྲུབ༔ རྟེན་བཞེངས་བའི་མཆོད་རྟེན་གཅིག་ནི་མེད༔
གསུང་བྲིས་པའི་གླེགས་བམ་གཅིག་ནི་མེད༔ ཐུགས་གྲོལ་ཐོབ་སློབ་མ་གཅིག་
ནི་མེདཿ འདུག་མི་འདོད་སྐྱོ་བ་ངོ་རེ་ ལོ་སུམ་ཅུའི་ན་ཆུང་ནིརྨ་ཀཱ༔ ལུས་
75



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
གཅོང་རོང་འདམ་རྫ་བ་ཁྲོད་དུ་སྐྱེས༔ སེམས་བདེ་སྡུག་ངལ་དུབ་བྱུང་ན་ཡང་༔
སྔོན་བཏབ་པའི་ལོ་ཏོག་ད་ལྟ་སྨིན༔ རྒྱུ་བྱེད་པ་མྱོང་བ་རྒྱུ་མཐུན་ཡིན༔ རྗེ་
རྒྱལ་བའི་བཀའ་ལ་བསླུ་བ་མེདཿ ལྷ་བླ་མའི་གསུང་ལ་ཡིད་ཆེས་གྱིསཿ མ་
མཁའ་འགྲོའི་ཐ་ཚིག་སེམས་ལ་ཟུངས༔ ཁོང་མར་བ་མི་ལ་དྭགས་པོ་དང་༔
རྗེ་རྒྱན་དྲུག་མཆོག་གཉིས་ལ་སོགས་པས༔ སྐུས་འགྲོ་དོན་བྱས་པ་ཐུགས་
ལ་ཟུངས༔ ལས་དཀའ་ཚེགས་ངལ་བ་ཁྱད་དུ་བསད༔ དཔེ་རྒྱལ་བུ་དྲི་མེད་
ཀུན་ལྡན་བཞིན༔ འབངས་དཔལ་འབྱོར་ལུས་ཀྱི་སྦྱིན་པ་བཏང་༔ ཐབས་
གང་འདུལ་ཐུགས་རྗེས་འགྲོ་བ་བསྐྱངས༔ ཚུལ་དེ་བཞིན་རྒྱལ་བའི་གཤེགས་
ཤུལ་འབྲང་ མ་འགྲོ་རྣམས་བློ་ཡིས་འདོར་རམ་ སྲིད་འཁོར་བ་མ་སྟོངས་
བར་དུ་བཞུགས༔ ཧ་ཧ ངས་འཁོར་བའི་འཁྲུལ་གླུ་མ་ཡིན་པར༔ མ་མཁའ་
འགྲོའི་གསང་ཚིག་བརྡ་གླུ་ཡིན༔ མི་ཕལ་བའི་གླུ་དང་འདྲ་ལེ་མིན༔ དོན་
རྟོགས་ན་སྒྱུ་མའི་མཚར་གླུ་ཡིན༔ ཡིད་རྟག་འཛིན་མ་བྱེད་རང་སར་གློད༔
ཡེ་གདོད་ནས་འདུ་འབྲལ་ཡོད་མ་ཡིན ཚིག་འདི་རྣམས་གྲོགས་པོའི་སྙིང་
ལ་ཆོངས༔ ཁྱེད་རིགས་བཟང་ཁུངས་བཙུན་ལྷ་ཡི་བུ༔ ང་སྔགས་སྐྱེས་མི་མོ་
དེ་ཝཱ་གཉིས༔ དུས་སྙིགས་མའི་རུ་འཛིང་སྐྱོབ་པའི་ཆེད༔ མགོན་ཨོ་རྒྱན་པདྨས་
མངགས་ནི་ཡིན༔ ལས་སྨོན་ལམ་གཏད་རྒྱ་མཉམ་དུ་སད༔ མ་འགྲོ་ཀུན་
འདྲེན་པའི་དམ་བཅའ་ཡོད༔ དོན་ཨེ་གསལ་གཞོན་ཆུང་ནིརྨ་ཀཱ༔ ཚིག་མ་
བརྗེད་སྙིང་གི་དཀྱིལ་དུ་ཟུངས གྲོགས་ཁྱོད་ལ་ཟུར་གསལ་ཙམ་ཞིག་ཡིན



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
༈ སྟོད་རྒྱ་གར་རྡོ་རྗེ་གདན་ན༔ ལྷ་ཤཱཀྱའི་བསྟན་པ་དར་གི ཆོས་མདོ་
སྔགས་གྲུབ་མཐའ་རྩོད་གི ལམ་བསྒོམ་པའི་སྦྱང་འབྲས་ཆེ་གི རོགས་འུ་
གཉིས་མཇལ་དུ་ཨེ་འགྲོ༔ བར་དབུས་གཙང་སེར་འབྲས་དགའ་གསུམ།
ལྷ་ཇོ་ཤཱཀ་རྟེན་གི་གཙོ་བོ༔ དགོན་གྲྭ་ཚང་ནམ་མཁའི་སྐར་མ རྒྱུ་ཚོགས་
བསགས་གསེར་གཡུའི་མཎྜལ༔ རོགས་འུ་གཉིས་མཆོད་དུ་ཨེ་འགྲོ༔ སྨད་
མདོ་ཁམས་ལྗོངས་ལྔའི་གླིང་ན༔ མགོན་ཨོ་རྒྱན་པདྨའི་སྒྲུབ་གནསཿ མ་
མཁའ་འགྲོས་ཚོགས་འཁོར་བསྐོར་ས༔ ཚེ་གཅིག་གིས་སངས་རྒྱས་འདོད་
ན གནས་ངེས་མེད་དབེན་པའི་རི་ལཿ གྲོགས་འུ་གཉིས་ཆོས་ཚུགས་ཨེ་འཛིན༔
རྒྱ་གོང་མའི་ཚོང་ར་ནང་ན༔ གོས་ཐེར་ཕྲུག་བང་མཛོད་མང་གི སྐྱིད་རྩེད་
མོས་བྲོ་གར་འཁྲབ་གི ངག་སྙན་མོས་གླུ་ཆུང་ལེན་གི གྲོགས་འུ་གཉིས་
ལྟད་མོར་ཨེ་འགྲོ༔ གནས་སྐྱེད་ཚལ་ཡིད་དགའ་ཆོས་འཛིན༔ གྲོགས་རྩེ་
མཐུན་ལྷ་ཕྲུག་ཆ་གཉིསཿ ལས་དགའ་བས་རྩེ་བགད་བྱེད་ཀི ཚིག་སྙན་
མོས་སྙིང་གཏམ་བཤད་ཀི ཙཡིད་སྐྱོ་བའི་མནའ་ཚིག་དྲན་གི རྟ་མདོ་བའི་
འགྲོས་འཆམ་དྲན་གི གྲོགས་བྱམས་པའི་བརྩེ་གདུང་དྲན་གི རླུང་ཆར་
སྤྲིན་བསུ་མ་དྲན་གི ལམ་ཁ་ཐག་རིང་ནི་ཤེས་ཀི ཐུགས་སུན་མེད་བཀའ་
དྲིན་དྲན་གི ༧དབྱར་མགོ་མའི་ཚེས་བཅུའི་དུས་ཆེན༔ ཐབས་བདེ་སྟོང་གྷ་ཎ་
ཙཀྲ༔ ལམ་སྦྱངས་འབྲས་དགའ་བཞིའི་འོད་གསལ༔ གནས་ཨ་ཧཾ་གཏུམ་
མོའི་བདེ་བས༔ དོན་གཉུག་མའི་རང་ཞལ་དྲན་གི ཁྱོས་བརྩེ་བརྩེ་སྙིང་གི་
77



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
གཏད་སོ་ཡིན༔ ང་དུང་དུང་དད་པའི་འདུན་མ་ཆེ༔ སེམས་བརྩེ་གདུང་ཐོད་
པའི་རི་མོ་འདི༔ ཚེ་སྔོན་མའི་ལས་ཀྱིས་བཀོད་ཐང་རེད༔ ཐུགས་འབྲེལ་བ་
ཆེ་ན་ཡང་ད་དྲན༔ ཤིང་སྐྱེ་ཡག་ལྗོན་ཤིང་ལོ་ལོ་བོ༔ མགོ་འབྲས་བུ་འཐོར་
སྔ་མ་བྱེད་ད སང་གནང་ལོའི་དབྱར་ཟླ་མགོ་མའི་ནང་༔ སྤྲིན་ཆུ་འཛིན་སྦྲང་
ཆར་ཐ་ལ་ལ༔ ཤིང་ཤུག་ལོའི་འདབ་མ་ཡ་ལ་ལ༔ མོན་ཁུ་ལོའི་གསུང་སྙན་
ཀྱུ་རུ་རུ༔ ལྷོ་གཡུ་འབྲུག་ངར་སྐད་ལྡི་རི་རི༔ ལས་མ་བོས་མགྲོན་པོ་རང་
འཁོར་ཡིན༔ ལས་རྟེན་འབྲེལ་འཛོམས་ན་དེ་འདྲ་རེད༔ ཡིད་དམ་ཚིག་འབྲལ་
མེད་ཡིན་ནི་དྲན༔ རི་སེར་ཡག་པདྨའི་མཛེས་རྒྱན་ཅན༔ ཕྱུགས་བེའུ་ལུག་
ཆགས་པའི་གཞི་མ་རེདཿ དཀར་འོ་ཞོ་བཏུང་བ་བདུད་རྩི་རེདཿ ལས་བསོད་
ནམས་བསགས་ཀི་དབང་ཐང་རེད༔ རྟ་མདོ་བ་རག་དཀར་འཕུར་ཤེས་རེད
བུ་དཔའ་བོ་གཡུ་ལྷ་ཐོག་འགྱུར་རེད༔ མཚོན་རྣོན་པོ་སྤུ་གྲི་མེ་འབར་ཡིན༔
ཁྲབ་འཇིགས་མེད་རྡོ་རྗེའི་གོ་ཆ་ཡིན༔ སྨན་མཛེས་སྡུག་གཟི་ལྷ་ཆོས་སྒྲོན་
ཡིན༔ འཇང་ནག་པོའི་བསྟན་པ་བསྣུབ་ཉིན་མོ༔ མགོན་སངས་རྒྱས་བསྟན་
པའི་སྲོག་ཤིང་ཡིན༔ ངོ་ཨེ་ཤེས་གསར་སྐྱེས་མེ་ཏོག་སོ༔ ས་ཁུག་ཆེན་བྲག་
དཀར་མེ་ལོང་ཐང་༔ གླིང་ལྷ་སྡེས་སྐྱིད་པའི་དགའ་སྟོན་བསྒྲིགས༔ འཁོར་
དཔའ་བོ་དཔའ་མོའི་ཚོགས་དཀྱིལ་ནས༔ བཀྲ་ཤིས་པའི་གླུ་ངག་ཚིག་གསུམ་
བརྗོད༔ དོན་འགྲུབ་པའི་སྨོན་ལམ་ཡང་ཡང་འདེབས༔ ཁྱེད་དེ་རིང་འདིར་
བཞུགས་སྐལ་བ་བཟང་༔ རྗེ་རྒྱལ་བློན་སྟག་སེང་ཁྲི་ལ་འཁོད༔ བཅུད་འདོད་
ཡོན་ལོངས་སྤྱོད་རི་ལྟར་སྤུངས ཡིད་ཏིང་འཛིན་འཕྲུལ་གྱི་བྱིན་གྱིས་བརླབས༔



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར། །
སྐྱེམས་ཛ་གད་ཕུད་ཀྱིས་མཆོད་པ་འབུལ༔ འཁོར་གཟི་མདངས་རྒྱས་པའི་
ཤིས་པ་སྩོལ༔ གླིང་ཚོ་དྲུག་ལྷ་ཁང་ཆོས་ཀྱི་མཛོད༔ རྨ་གཡང་ར་ལུང་གསུམ་
ཕྱུགས་ཀྱི་མཛོད༔ རི་བརྗིད་ལྡན་རྨ་རྒྱལ་གཏེར་གྱི་མཛོད༔ སྐུ་སེང་ཆེན་
ཐུགས་བསམ་འགྲུབ་པ་དང་༔ འབྲོག་དགའ་བདེས་མཐུ་གཏད་མྱུར་བ་
དང་ བློན་ཆེ་དྲག་བསམ་པ་རྫོགས་དང་གཅིག བོད་དབུ་ནག་བདེ་སྐྱིད་
འཛོམས་དང་གཉིས༔ སྡང་ཕྱོགས་བཞིའི་དགྲ་བཞི་འདུལ་དང་གསུམ༔
དོན་གང་བསམ་འགྲུབ་པའི་བཀྲ་ཤིས་ཤོག༔ སྐུའི་འགྲོ་དོན་མཐའ་རུ་ཕྱིན་
པར་ཤོག ས་མ་ཡ༔ གླུ་རྫོང་མེ་ཏོག་ཕྲེང་བ་ཞེས་བྱ་བ་རྫོགས་སོ༔ སརྦ་
མངྒ་ལམ༔ ཞེས་རང་སེམས་སྤྲོ་འཁོར་གྱི་གླུ་ཆུང་འདི། །ན་ཆུང་བཱི་མ་ལ་རྩེ་
མཚར་མཆོད། །མདོ་མེད་འཆོལ་མོ་ཡི་སྨྱོ་གཏམ་དང་། །ཐ་ཤལ་ཀུན་རྫོབ་
ཀྱི་རྫུན་ཟོབ་ལ། །རེ་བའི་དོན་འབྲས་ནི་ཅི་ཞིག་མཆིས། །ཐུགས་ཁྲེལ་མ་
མཛད་ལགས་ཞུ་ཆོག་ཡིན། །ཚིག་དོན་མདོ་མེད་ཀྱི་སྨྱོ་གཏམ་འདི། །ཕྲིན་
སྤྲིང་གསུང་ལན་གྱི་དོད་ཐུབ་ཡིན། །ད་རེས་ཚིག་ནག་གི་ཕྲིན་ཆ་འདི། །དལ་
དལ་ཐུགས་ངོ་རུ་ཨེ་གསལ་ལྟོས། །དལ་འབྱོར་དོན་ལྡན་རེ་མཛད་འདོད་
ན། །དོན་མེད་རྣམ་གཡེང་གི་རྒྱུ་མ་སྒྲུབས། །དམ་པའི་ལྷ་ཆོས་ལ་མྱུར་དུ་
འབོད། །ད་ལྟ་འཁོར་འདས་ཀྱི་ཆོས་སོ་ཆོག །དོན་ལ་སྒྱུ་མ་དང་རྨི་ལམ་
བཞིན། །དོན་དམ་ཡེ་ནས་སུ་གྲུབ་མ་མྱོང་། །དོན་ཐོག་གཅིག་ཏུ་ནི་ཐག་
བཅད་དགོས། །ཏཱ་རེ་སྨོན་མ་ངའི་འཁྲུལ་སྣང་ཡིན། །ད་དུང་དེའི་མོ་སོ་མང་
པོ་ཡོད། །དུ་མི་ད་རུང་ནི་ང་མི་ཁོམ། །དོན་ལ་མི་བརྗེད་ནི་ཙམ་ཞིག་ཡིན། །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
དམ་པའི་སྐྱེས་བུ་ནི་ཁྱེད་ལ་འབུལ། །
༈ ཀུན་རྟོག་རྒྱ་འབྱམས་ཀྱི་འཁྲུལ་བ་འདི། །ཀུན་ཉོན་འཁོར་བ་འདིའི་
རྩ་བ་ཡིན། །ཀུན་ཏུ་བཏགས་པ་ཡི་མ་རིག་པ། །ཀུན་ལ་ཡོད་མེད་ཀྱི་གསལ་
སྒྲིབ་ནི། །ཀུན་བཟང་དགོངས་ཀློང་ན་སྒྲིབ་གཡོག་མེད། །ཀུན་གསལ་མེ་
ལོང་ལ་གཟུགས་བརྙན་བཞིན། །ཀུན་ཤེས་ཀུན་རིག་གི་རྣམ་པ་དང་། །ཀུན་
ཤར་ཀུན་གྲོལ་གྱི་རྟོག་ཚོགས་འདི། །ཀུན་བཟང་ཆོས་སྐུ་ཡི་རང་རྩལ་ཡིན། །
ཀུན་ལ་འཆར་བ་ནི་ཨེ་ཤེས་ལོ། །ཀུན་གྲོལ་ཐབས་ཀྱི་ནི་གྲོགས་པོ་ལགས། །
ཀུན་ཀྱི་གཞི་ཀློང་ནི་གཅིག་ཡིན་ལོ། །ཐ་ཤལ་ཐོད་པ་ཁྱོས་ཐུགས་དམ་གྱིས། །
༈ ཚེ་གཅིག་སངས་རྒྱས་ནི་ཐོབ་འདོད་ན། །ཚེ་གང་སྤོང་ཀློག་གི་བྱ་བར་
བརྩོན། །ཚེ་དང་སྒྲུབ་པ་ནི་སྙོམས་སྲིད་ན། །ཚེ་འདིར་གྲོལ་བ་ནི་ཐོབ་པར་
འགྱུར། །ཚེ་རྐྱེན་ཚེ་ཕྲེང་ལ་ཚེ་སྒྲུབ་མཆོག །ཚེ་མདོ་ཚེ་གཟུང་དང་ཚེ་བསྙེན་
སོགས། །ཚེ་ཐར་ཅི་རིགས་ལ་འབད་པར་འཚལ། །ཚེ་གེགས་ཚེ་ཕྲེང་གི་བར་
ཆད་སེལ། །ཚེ་དབང་མཆོག་ཐུན་གྱི་དངོས་གྲུབ་ཐོབ། །ཚེ་དབང་རིག་འཛིན་
གྱི་གྲུབ་པ་བརྙེས། །ཚེ་མཆོག་རྡོ་རྗེའི་ནི་སྲོག་ཐོབ་འགྱུར། །ཚེ་རོགས་ཚེ་
འཛིན་གྱི་ཐུགས་དམ་མཛོད། །ཚེ་རིང་ལྷ་མོ་ངས་ཚེ་མདའ་བསྲིང་། །ཚེ་རབས་
ཀུན་ཏུ་ནི་འབྲལ་མེད་ཤོག །ཚེ་འདི་དང་ནི་ཕྱི་མ་བར་དོ་གསུམ། །ཚེ་བསོད་
ནམས་ཉི་མ་ཤར་ཤར་གྱིས། །ཇ་ཆང་གི་དགའ་སྟོན་སྐྱིད་པོ་རེད། །ཅ་ཅོའི་
80



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར། །
ནི་གཏམ་སྙན་བགྲོ་གླེང་བྱེད། །ཇེ་སྐྱིད་རེད་སྣང་བ་ཡར་དྭངས་རེད། །ཇེ་
བཟང་གི་འཚོ་བ་ཡར་རྒྱས་རེད། །ཅི་བསམ་ཀུན་ཆོས་ཀྱི་བྱ་བ་སྐྱོངས། །ཅི་
མ་ནི་ཡིན་ལ་སྡོད་རྒྱུ་མིན། །ཅི་བསམ་ནི་འགྲུབ་པའི་བཀྲ་ཤིས་ཤོག །སརྦ་
མངྒ་ལམ། བཀྲ་ཤིས། དགེའོ། །
༈ ཨེ༔ དབྱིངས་སྲིད་པའི་རྒྱལ་མོས་བརྡ་འདི་གསུངས༔ ལས་སྐྱེ་སྔོན་
ཀཿ ཡི་དགོན་ཆེན་དུ༔ དཔལ་ནམ་མཁའི་སྤྲུལ་བསྒྱུར་གསེར་གྱི་མདངས༔
སྐབས་མི་མཐུན་བོན་གྱི་མཐུ་གཏད་བཟློག སྔགས་ཕུར་བའི་རྣོ་སོ་དགྲ་རུ་
གཟིརཿ ལས་འཁོར་བའི་རླུང་ནག་དྲག་ཏུ་འཁྲིགས༔ ཐབས་བཟློག་བྱེད་
ལག་ན་རྡོ་རྗེ་ཡི༔ སྔགས་ཡང་སྙིང་བྱེ་བ་ཚད་ལྡན་གནད༔ མགོན་སེང་གདོང་
བདུད་འདུལ་དྲག་མོ་བསྟེན༔ ཡུམ་ཟབ་མདོ་ཤེར་སྙིང་འབུམ་ཐེར་འཁྱོལ
དོན་བདུད་གཅོད་ཟབ་མོ་ཉམས་སུ་ལོངསཿ དེ་འཕྲལ་རྐྱེན་བཟློག་པའི་ཐོ་
བ་ཡིན༔ དཔལ་ཚེ་ཡི་སྲུང་བ་རྡོ་རྗེའི་ཕུབ༔ དེ་སྐྱིད་པའི་ཉི་མ་ཡུན་དུ་བརྟན༔
མདངས་གཡའ་བྲལ་ནམ་མཁའ་ཡུན་དུ་གནས༔ སྲོག་ཚེ་ཡི་རྡོ་རྗེ་འགྱུར་བ་
མེད༔ མ་ཨཱརྱ་ཏཱ་རེ་ཟླ་བའི་མདོག༔ སྟོད་ཚད་པའི་ནད་ལ་ག་བུར་བཞིན༔
ལས་དུག་གསུམ་ནད་ཀྱི་གཉེན་པོ་ཡིན༔ སྤྲེལ་རྩལ་ལྡན་སྲོག་གི་ཀ་བ་ལ༔
གྲངས་བདུན་བདུན་ར་ཛས་འཚེ་བ་ཡོད༔ དཔལ་གུ་དྲག་བསྙེན་སྒྲུབ་ཞག་
བརྒྱ་ཟབ༔ ཡུམ་ཟབ་མོ་གཅོད་ཀྱི་དམ་ཚིག་གནད༔ ནང་དོན་དམ་སྟོང་
ཉིད་བསྒོམ་པ་གཅེས༔ དཔལ་ཨོ་རྒྱན་པདྨའི་སྒྲུབ་གནས་སུ༔ བསྙེན་སྒྲུབ་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
དང་ཚོགས་མཆོད་བྱ་བ་འབད༔ མཆོད་སྦྱིན་དང་ཚོགས་བསགས་འབད་ནུས་
རཿ འཆི་མེད་ཀྱི་སྲོག་འཛིན་ཨེ་མ་རྨད༔ གསེར་ཆེན་གྱི་ཕྲེང་ལ་གོལ་ཉེན་
མེད༔ ཟླ་བྲལ་གྱི་མགོན་ལ་འགྱུར་བ་མེད༔ རིམ་དགུ་ཡི་ལམ་ལ་མྱུར་འཇུག་
མཁས༔ སྐྱོབ་བྱེད་ཀྱི་ཕྱག་རྒྱ་ཀརྨའི་མིང་༔ གནས་སྐབས་ལ་ཚེ་ཡི་དམུ་ཐག་
འཛིན༔ མཁའ་འགྲོ་ཡི་སྒྲུབ་གནས་ལྔ་རེ་བརྟེན༔ ཚོགས་འབུམ་དང་འཁྲུགས་
བསྐང་བྱེ་བ་མཆོག༔ ཉི་འོད་ཀྱིས་འཕྲལ་རྐྱེན་བ་མོ་ཞི༔ དགོས་འདོད་ཀྱི་
ནོར་བུ་ལག་ཏུ་ལོན༔ སྲིད་གསུམ་གྱི་དབུལ་ཕོངས་འབྱུང་རྒུད་སེལ༔ བསམ་
པ་ཀུན་ཆོས་བཞིན་འགྲུབ་པར་སྣང་༔ གང་ཤར་གྱི་རྟོག་ཚོགས་མཁའ་ལ་ཡལ༔
ཆུ་འཛིན་གྱི་སྤྲིན་ཚོགས་དབྱིངས་སུ་དེངསཿ མི་མིན་གྱི་མཁའ་འགྲོ་རང་སྣང་
ཉིད༔ བརྗོད་བྲལ་གྱི་རིག་པ་ཨེ་མ་ཧོ༔ ཧ་ཧ མི་སྣང
༈ ས་ལུག་ཡོས་བུའི་ཚེས་༢༠ལ། བརྩེ་སེམས་ཡིད་ཀྱི་འཁྲིང་ཤིང་ནིརྨ་ཀའི་དྲུང་
དུ། །དགའ་གདུང་སེམས་ཀྱི་མེ་ཏོག་སྤྲོ་སེམས་ཀྱིས་མཆོད་སྙམ། །ཀུན་ཁྱབ་
ཀྱི་ནམ་མཁའི་ཀློང་ཡངས་གཅིག །བརྗོད་བྲལ་གྱི་གཉུག་མའི་དོན་གཅིག་
ཡིན། །དབྱངས་སྙན་གྱི་གྲགས་སྟོང་དབྱར་རྔ་ལྡིར། །སྟོབས་ལྡན་གྱི་གླང་
པོ་ནོར་བུས་བརྒྱན། །ཚོགས་གཉིས་ཀྱི་འབྲས་བུ་ཟད་མི་ཤེས། །མཆོག་གསུམ་
གྱི་ཐུགས་རྗེའི་བསིལ་ཟེར་དང་། །མཚན་ལྡན་གྱི་བླ་མའི་བཀའ་དྲིན་སོགས། །
ཉམས་ལེན་ལ་རག་ལས་རྟོགས་པ་རྙེད། །གཏེར་གནས་ནི་ནམ་མཁའི་ཀློང་
ན་ཡོད། །གཏེར་རྫས་ནི་འབྱུང་བཞིའི་ཁམས་ལ་སྦས། །བརྡ་དོན་ནི་སྒྲ་ཡི་



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར། ན
དབྱིངས་ན་གྲགས། །ལྡེ་མིག་ནི་ཤེས་རབ་ཀློང་ནས་རྙེད། །གཏེར་སྲུང་ནི་ཡེ་
ཤེས་རང་རྩལ་གདའ། །ཐབས་གཞན་གྱིས་དཀའ་བ་ལར་མི་དགོས། །ངེས་
དོན་གྱི་ནོར་བུ་རང་ལ་ཡོད། །གསེར་གླིང་ལ་ས་རྡོ་ཕལ་བ་མེད། །རྒྱ་མཚོ་
ལ་ཆུ་ཕྲན་ཀུན་ཀྱང་འདུ། །གདེངས་ཚད་རེ་ཡོད་ན་སླ་མོ་རེད། །གསང་གྲོགས་
ལ་གསང་ཚིག་བྲིས་པ་ཡིན། །ཐུགས་སེམས་རེ་གཡེང་བའི་ཆེད་དུ་སྨྲས། །
ཧ་ཧ། ངས་མི་བརྗེད་སྙིང་གི་མེ་ཏོག་ནི། །ལྗོངས་པདྨའི་ཚལ་ན་གཞོན་ནུ་
མཛེས། །བློ་འགྱུར་མེད་སེམས་ཀྱི་རི་མོ་བཀྲ། །གྲོས་འདུན་མའི་སྙིང་གཏམ་
རེ་རེ་དྲན། །ཏཱ་རེ་ཞིག་བློ་ཡི་འཁོར་ཕྱོགས་ནི། །ལྷ་འཕགས་མའི་སྤྲུལ་བསྒྱུར་
མི་ཡི་གཟུགས། །མོ་རིན་ཆེན་རིགས་ཀྱི་གཟུངས་མ་མཆོག །ལུས་འབྱུང་
ཁམས་གསོ་བའི་བཅུད་ཆེན་པོ། །སྨན་ག་བུར་བདུད་རྩིའི་རྒྱུན་བབས་པས། །
གནས་བདེ་སྐྱོང་འཁོར་ལོའི་རྩ་འཁོར་དཀྲུགས། །ཁམས་ཡེ་ཤེས་ལྔ་ཡི་རང་
མདངས་བཀྲ། །རྩ་འཁོར་ལོ་འཁོར་ཕྲན་ཌཱཀྐིས་གཏམས། །ཞིང་དཔའ་བོ་
དཔའ་མོས་བྲོ་གར་རོལ། །ཐུགས་སྔགས་ཕྲེང་དབྱངས་ཡིག་ལུ་གུ་རྒྱུད། །
རྒྱུན་མི་ཆད་མགལ་མེའི་འཁོར་ལོ་བཞིན། །གནས་ཉེར་བཞིར་སྔགས་སྒྲ་འུ་
རུ་རུ། །ཐབས་བདེ་སྟོང་དགའ་བཞིའི་དཔལ་ལ་སྤྱོད། །ལམ་ཚོགས་གཉིས་
རྫོགས་ཤིང་སྒྲིབ་གཉིས་བྱང་། །དོན་སྐུ་བཞིའི་འབྲས་བུ་མངོན་གྱུར་ནས། །
ལམ་སྦྱངས་བའི་ཡོན་ཏན་མངོན་གྱུར་ཤོག །འཇང་གཡུ་ལྷའི་སྐུ་ཚེ་མཐའ་
རུ་འཁྱོལ། །སྨན་གླིང་བཟའི་བསམ་དོན་གེགས་མེད་འགྲུབ། །བདུད་མ་
རུང་མཐའ་མིའི་ལྟག་བདུད་བབས། །ཆོས་མདོ་སྔགས་བསྟན་ལ་འཚེ་བའི་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
རིགས། །ཐབས་གང་འདུལ་མཐའ་མིའི་འཕྲུལ་འཁོར་གཞོམ། །སྡུག་མུན་
པའི་སྐལ་བ་ཞི་བར་ཤོག །ཡུལ་གངས་ལྗོངས་བསྟན་པའི་སྒྲོན་མེ་སྤར། །
ཕྱོགས་དུས་ཀུན་བཀྲ་ཤིས་དཔལ་གྱིས་འཚོ། །བོད་འཛམ་གླིང་བདེ་སྐྱིད་
ཆོས་བཞིན་སྤྱོད། །དོན་འདི་ཕྱིའི་དགེ་ལེགས་ཀུན་འགྲུབ་ནས། །བཅུད་ཟབ་
པའི་གཏེར་ལ་དབང་བསྒྱུར་ཤོག །ངས་ཉིན་མོའི་ཉམས་དང་། མཚན་མོའི་
རྨི་ལམ་སོགས་གང་དུ་ཡང་གྲོགས་ཁྱེད་ལ་ང་རང་འབྲལ་བ་སྐད་ཅིག་ཀྱང་
མེད་པར་འགྲོགས་ཡོད་པར་སྣང་། ད་ནང་ཐོ་རངས་རྨི་ལམ་གྱི་སྣང་ཆར།
མི་མིན་ཡེ་ཤེས་ཀྱི་མཁའ་འགྲོ་ལྭ་བ་ལྗང་ཁྲ་གྱོན་པ་ཞིག་གིས་མོ་ནི་གྲོགས་
མཆོག་ཚེ་ཡི་མིང་ཅན་གྱི་ཕོ་ཉ་ཡིན་པས། འདི་རུ་འོང་དོན་ནི་ཁོང་ལ་འཕྲལ་
རྐྱེན་བཟློག་ཕྱིར་རང་གཏེར་ན་སྲུང་འཁོར་ཞིག་ཡོད་ཅེས་དེ་ལ་ཁྱེད་ཀྱི་དབུ་
ལྗོན་མདག༼ཉག་ངེམ་བདུན་དགོས་ཟེར་སྣང་ཤར། དེའི་ཚེ་མཁའ་འགྲོ་རང་
གིས་ངའི་སྐྲ་ལེགས་པར་དཀྲོལ་ནས་མདག༼ཉག དེབདུན་ཁྱེར་སྣང་ཤར། འཁྲུལ་
བ་ལ་ཆ་བཞག་མེད། རྫུན་ཡང་ཐང་བདེན་པ་རེ་ཡིན་ན་འཕྲལ་རྐྱེན་དེ་ངེས་
པར་ཞི་སྙམ་པ་བྱུང་། [ ཨོ༔ ན་ག་ཀླུ་ཡི་ཞིང་ཁམས་སུ༔ ཐོར་ཅོག་
དགུ་ལྡན་ཕོ་བྲང་ནས༔ མཛེས་ལྡན་རཏྣའི་བ་གམ་དུ༔ དཔལ་ཆེན་བཛྲ་ཧེ་
རུ་ཀ མཐིང་ནག་ནམ་མཁའི་ཆར་སྤྲིན་མདོག གཡས་པའི་རྡོ་རྗེ་གཡོན་སྦྲུལ་
ཞགསཿ ཞབས་གཉིས་ཀླུ་བདུད་ཕོ་མོ་གནོན༔ སྐུ་ལ་ཁྲོ་བོའི་ཆས་ཀུན་རྫོགས༔
ཀླུ་བདུད་བཙན་དང་མ་མོས་བསྐོརཿ བཀའ་ཉན་གསུང་སྡོད་ཚུལ་དུ་གནས༔
ཐུགས་ཀར་ཧཱུྃ་ལ་སྔགས་ཀྱིས་བསྐོརཿ བཟླས་པས་ན་གདོན་སྡིག་སྒྲིབ་ཞི
8



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
ཁྱད་པར་སྟེང་གདོན་བར་གདོན་དང་༔ འོག་གདོན་ཀླུ་གཉན་གདུག་རྩུབ་
ཀུན༔ ཞི་ནས་ཚེ་དཔལ་རླུང་རྟ་རྒྱས༔ བསྲུང་བ་ཀུན་ཀྱི་མཆོག་ཏུ་གྱུར༔ དམ་
བཅའ་མི་ཉམས་སྲོག་ལྟར་བསྒྲུབ༔ མ་འགྲུབ་བར་དུ་མི་གཏོང་ངོ་༔ རྩ་སྔགས་
ནི། ཨོཾ་བཛྲ་ཙཎྜ་མ་ཧཱ་རོ་ཥ་ཎ་ཧཱུྃ་ཕཊ༔ ཞེས་བརྒྱ་སྟོང་ཁྲི་འབུམ་བྱེ་བ་སོགས་
བཟླས་ནས་གཟུངས་ཆུ་ལ་བཏབ་ནས་རྒྱུན་བཏུང་བྱས་ན་གྲིབ་གདོན་འབྱུང་
པོ་རྒྱལ་བསེན་དང་དམ་གྲིབ་ཉམས་གྲིབ་སོགས་ཞི་བར་ཐེ་ཚོམ་མེད་དོ། །
ས་མ་ཡ༔ བཀའ་འདི་ར་ཧུ་ལ་ཡིས་སྲུངས༔ དམ་ཉམས་ལོག་ལྟ་ཅན་ལ་གསང
སྐལ་བ་ཅན་གྱིས་ཉམས་སུ་ལོངསཿ བདེན་རྫུན་ལག་ཏུ་ལོངས་དང་གསལ༔
ཅེས་སྙིང་ནས་བརྩེ་བའི་ནི་གུ་ལ༔ ཁོ་མོས་སེམས་ཀྱིས་མ་བཟོད་བྲིས སུ་
ལ་མ་སྟོན་གསང་རྒྱ་མཛོད༔ དགེའོ།། དགེའོ།། དགེའོ།། སརྦ་མངྒ་ལཾ། བསྟོད་པ་ནི། ཧཱུྃ
འཇིགས་པའི་ཆས་རྫོགས་ཁྲོ་བོའི་སྐུ༔ རྔམ་པས་སྲིད་གསུམ་ཟིལ་གྱིས་གནོན༔
འགྲོ་ཀུན་སྲུང་བའི་གུར་དུ་ཚུད༔ དཔལ་ཆེན་ཕྱག་ན་རྡོ་རྗེར་བསྟོད༔ འདི་ཡང་
མཚན་ལྡན་མི་མོས་བྲིས། སྦྱོqགྱིs]
༈ ས་ལུག་འབྲུག་ཟླའི་ཚེས་ཉེར་བརྒྱད་ལ། རི་གསེར་ལྡན་རྒྱ་རོང་བྲག་ལྷའི་གནས༔
བྲག་མདའ་སྒྲོ་འདྲ་བའི་གཞི་དཀྱིལ་ནས༔ རྗེ་ནམ་སྙིང་སྤྲུལ་བའི་དབང་སྐལ་
ལཿ གཏེར་རིན་ཆེན་རྫས་མཆོག་ལག་ཏུ་རྙེད༔ འཇང་གཡུ་ལྷའི་རྫོང་ཆེན་
ཡིན་སྣང་ཤརཿ དེ་མིན་སེམས་ལ་གསལ་མ་ཐུབ༔
85



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
༈ ཨ་ཧོ གྲོགས་ཡིད་མཐུན་སྙིང་གི་ནོར་བུ་ལགས། །ཚུར་གསོན་དང་
གླུ་ངག་ཚིག་གསུམ་ལེན། །དུས་དེ་རིང་ཉི་མ་རྩེ་ཤར་ལ། །མགོན་ལྷ་བྱའི་
གསུང་སྙན་ཀྱུ་རུ་རུ། །གྲོགས་གཞོན་ནུའི་འཕྲིན་ཆ་ཐོན་རན་བསམ། །སྐུ་
མཛེས་པའི་གསེར་ཞལ་མཇལ་རན་བསམ། །གསུང་སྙན་པའི་མགྲིན་དབྱངས་
ཐོས་རན་བསམ། །ཡིད་ཚིམས་པའི་བདུད་རྩི་འཐུང་རན་བསམ། །རླུང་ཐིག་
ལེའི་འཕྲུལ་འཁོར་བརྟེན་རན་བསམ། །རྩ་འཁོར་ལོའི་དལ་ཞལ་ཕྱེ་རན་
བསམ། །ལུས་ཌཱཀྐིའི་དགྱེས་པ་བསྐང་རན་བསམ། །ཐུགས་དགའ་བཞིའི་
རོལ་སྟོན་མྱོང་རན་བསམ། །བློ་ལུས་སེམས་བདེ་བ་ནམ་ཡིན་བསམ། །དེ་
བསམས་ཀྱང་འཕྲལ་རྐྱེན་གློག་འགྱུ་བཞིན། །ཡུད་ཙམ་ལ་མ་བདེ་ལྷང་ངེར་
སྡུག །རྒྱང་དབང་པོའི་སྒོ་ཡང་ཆུ་ཡིས་གང་། །གྲོགས་ཡིད་མཐུན་སེམས་
ཀྱི་འབྲེལ་བ་དྲན། །དེ་ལོས་དྲན་ཡིད་མཐུན་སྙིང་གི་གྲོགས། །བྱམས་བརྩེ་
གདུང་ནམ་ཡང་བརྗེད་མེད་རེད། །བློ་འགྱུར་མེད་བརྟན་བརླིང་རི་དང་
མཚུངས། །ང་ཤི་ཡང་འགྱུར་བ་ལར་ནས་མེད། །དེ་ཨེ་རེད་གཏན་གྱི་གྲོགས་
བཟང་པོ། །ཨ་དེ་ཙམ་ཐུགས་སྐྱོ་འབྲལ་མི་དགོས། །ངས་དམ་བཅའི་ཚིག་
ནི་སྙིང་ལ་སྦས། །དུས་རྣམ་པ་ཀུན་ཏུ་འགྲོགས་པའི་གྲོགས། །སྐྱེ་འདི་དང་
ཚེ་རབས་ཐམས་ཅད་དུ། །དུས་ཇི་སྲིད་བྱང་ཆུབ་སྙིང་པོའི་བར། །འགྲོ་འདུག་
བྱེད་བྱ་བ་གཅིག་པ་ཡིན། །དུས་སྐད་ཅིག་ཙམ་ཡང་འབྲལ་བ་མེད། །ཐུགས་
བདེ་དྭངས་ངང་ནས་བཞུགས་པར་ཞུ། །
86



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
༈ རོགས་བརྩེ་མཐུན་དྲན་པའི་ནོར་བུ་ཁྱོད། །སྐུ་བདེ་བའི་རོགས་ཀི་
སྙིང་གཏམ་བཤད། །དུས་ད་ལོ་རོགས་ལོ་མང་ལོ་ཡིན། །སང་ད་ལོའི་དུས་
ཚོད་ཡག་གི་ཟེར། །རོགས་ན་ཆུང་མང་པོས་གཡས་བསྐོར་བྱེད། །གཏམ་
ནང་ཚིག་མང་པོ་ལྐོག་བཤད་བྱེད། །འཛུམ་ཁྲ་ཆུང་མིག་གིས་དགའ་བལྟས་
བྱེད། །སེམས་སྤྲོ་བའི་འདུན་མ་ཆེ་ན་ཡང་། །གཏན་བརྩེ་གྲོགས་ཚེ་གཅེས་
བརྗེད་པ་མེད། །ལྷོ་གཡུ་འབྲུག་གྲགས་གྲགས་ཁྱོ་གྲགས། །དགུང་ཆར་སྤྲིན་
འཐིབ་འཐིབ་ང་འཐིབས། །རི་སེར་ཡག་བརྟན་བརྟན་ཁྱོ་བརྟན། །རྩྭ་རྩི་ཐོག་
སྐྱེ་སྐྱེ་ང་སྐྱེ། །ཆུ་གཙང་པོ་རྒྱུག་རྒྱུག་ཁྱོ་རྒྱུག །ཉ་གསེར་མིག་འཁྱུག་འཁྱུག་
ང་འཁྱུག །ཤིང་ཤུག་ལོ་སྐྱེ་སྐྱེ་ཁྱོ་སྐྱེ། །མགོ་འབྲས་བུ་སྨིན་སྨིན་ང་སྨིན། །
གཟའ་ཚེ་རོགས་སེམས་སེམས་ཁྱོས་སེམས། །དྲིན་མ་ལོས་སྐྱོང་སྐྱོང་ངས་
སྐྱོང་། །སེམས་སྐྱོ་བའི་གླུ་ཆུང་ལོངས་དང་། །ལུས་འཁོར་ནས་གསོལ་བ་
འདེབས་ཀི །སྲིད་འཁོར་བའི་སྡུག་བསྔལ་བསམ་ན། །ཆོས་དགེ་བཅུའི་
ཁྲིམས་ལ་གནས་ཆོག །ཡུལ་སྡེ་བའི་མི་ཁ་བསམ་ན། །དྲན་ཤེས་བཞིན་བག་
ཡོད་བསྟེན་ཆོག །དམངས་ཕལ་བའི་བདེ་སྡུག་བསམ་ན། །རོགས་འུ་གཉིས་
བྱམས་པས་སྐྱོང་ཆོག །ལྷ་བླ་མའི་བཀའ་དྲིན་བསམ་ན། །སྔགས་དམ་ཚིག་
སྡོམ་ལ་གནས་ཆོག །རོགས་འུ་གཉིས་འབྲལ་བ་མེད་དོ། །དེ་ཨེ་རེད་ཚེ་པོ་
ལོ་ལོ། །



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
༈ ང་ཡིད་སྐྱོ་སེམས་སྐྱོ་དཔོན་ལ་སྐྱོ། །དཔོན་སེང་ཆེན་དྲན་དུས་ལྷག་
པར་སྐྱོ། །ངས་གཅིག་དྲན་གཉིས་དྲན་ཕ་མ་དྲན། །དྲིན་ཕ་མའི་སྤྱོད་སྟངས་
དྲན་དུས་སྐྱོ། །ཡིད་འགུལ་སེམས་འགུལ་གྲོགས་ལ་འགུལ། །གྲོགས་ཚེ་
པོའི་ཐུགས་འདུན་ཇེ་དྲན་རེད། །དྲན་ཟེར་བའི་ལན་གྲངས་བརྗོད་མི་ནུས། །
ཡིད་དགའ་བའི་གྲོགས་གཅིག་སྙིང་དང་འདྲ། །གྲོགས་ནད་ཀྱིས་འཚེ་བའི་
མི་ཚུགས་དང་། །གདོན་གདུག་པའི་རྒྱུ་དང་བྲལ་བར་ཤོག །ངས་གཞོན་
ནུའི་བསམ་པ་ཆོས་ལ་བསྐུལ། །སྐྱེ་སྔོན་མའི་འབྲེལ་བ་སྙིང་ལ་གསལ། །
འབྲལ་དགོས་བསམ་དོགས་པ་སེམས་ལ་མེད། །སྐྱབས་གུ་རུ་རྗེ་ཡི་བཀའ་
དང་གཅིག །མ་མཚོ་བྱུང་ལྷ་མོའི་ཐུགས་བསྐྱེད་མཐུས། །བཀའ་སྲུང་མས་
སྡོངས་གྲོགས་གཡེལ་བ་མེད། །གྲོགས་འདི་ཕྱི་སྨོན་པའི་རེ་འབྲས་ཀུན། །
ཐུགས་བཞེད་དོན་འགྲུབ་པའི་ཤིས་པ་སྩོལ། །
༈ ཨ་ཧོ༔ རྩེ་མཚར་གྱི་མགྲིན་དབྱངས་རྔ་སྒྲ་འདི། །ཡིད་མཐུན་གྱི་སྙན་
ལ་ཏིང་ཏིང་སྒྲོག །དལ་གསོན་དང་སེམས་ཀྱི་ནོར་བུ་ལགས། །ངས་དགའ་
གདུང་ཚིག་གི་འཕྲིན་ཆ་ཡིན། །ཡུལ་རྒྱ་རྫོང་སྤོས་རི་ངད་ལྡན་ན། །རྩ་ཤེས་
རབ་བཀྲ་བའི་གར་རྩེད་བྱེད། །ངས་སྔར་བཤད་ཚིག་གིས་རྗེས་ནོན་ཕྱིར། །
ལས་མྱུར་བའི་ཕོ་ཉ་བསྐུལ་ལེགས་ན། །སྐུ་བསྙུང་བའི་དབང་པོ་ཁམས་མ་
བདེ། །སྐུ་འབྱོན་པ་འབྱུང་བའི་མ་ལྕོགས་ཟེར། །སེམས་མ་བདེ་རྟོག་པ་ཆལ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར། ན
མ་ཆོལ། །གཞི་འཁོར་བའི་འདུག་ཆས་ལས་མ་མོས། །མལ་ཉལ་བའི་རྨི་
ལམ་གཉིད་མ་ཁུག །ཁམས་དབང་པོ་མི་དང་འཐིབ་ཆ་ཆེ། །འཕྲིན་སྤྲིང་བའི་
ཡིག་ལན་ངས་མ་ཕོག །ཐུགས་མ་ཁྲོ་སྙིང་གི་གྲོགས་པོ་ལགས། །འདམ་ཀ་
ཕུ་སྐྱིད་ཀྱི་གཡས་ཟུར་ན། །རི་བཀྲ་ཤིས་རྟགས་བརྒྱད་དབྱིབས་ལེགས་
མཛེས། །དུང་རྒྱང་གྲགས་དཀར་མོའི་ནང་ཤེད་ན། །འཇང་གཡུ་ལྷའི་གསེར་
གྱི་ན་གོར་དང་། །སྨན་ལྷ་མཛེས་རཏྣའི་གདུ་བུ་ཟུང་། །གྲོགས་འུ་གཉིས་
ཉི་ཟླའི་སྒྲོམ་དུ་སྦས། །བརྡ་དཀྲོལ་བའི་དུས་ལ་བབས་ཡོད་ཀྱང་། །ལས་
རྟེན་འབྲེལ་མཚོན་པ་ཙམ་མ་གཏོགས། །སྐབས་ཇི་བཞིན་ཕབ་པའི་བག་མ་
ཕེབས། །ལས་དབང་ཐང་རྟེན་འབྲེལ་འཕྲོ་ཅན་ཡིན། །རྗེ་བདེ་སྐྱིད་ཟུང་
གཉིས་མཉམ་འཛོམས་དུས། །བདུད་དམ་སྲིའི་ཁ་གནོན་གླུ་བླང་ཆོག །འཇང་
ས་ཐམ་ཡུལ་ལ་ཆོས་འཁོར་བསྐོར། །འདམ་ཀ་ཕུའི་ཐང་ལ་རྟ་རྒྱུག་བྱེད། །
གནས་བཀྲ་ཤིས་ཐང་ལ་བྲོ་གར་རྩེ། །ལྷ་མཐོང་གྲོལ་བྱམས་པ་གདན་འདྲེན་
ཞུ། །གླིང་ལྷ་མཛེས་བུ་མོས་ལྡེ་མིག་འཛིན། །ཆོས་མདོ་སྔགས་བསྟན་པའི་
བརྡ་སྒོ་འབྱེད། །རྗེ་རྒྱལ་མཆོག་ནོར་བུའི་ཐུགས་བསམ་འགྲུབ། །བདུད་
མཐའ་བཞིའི་དམག་དཔུང་ཆོམ་ལ་ཕབ། །བཀའ་སྔ་འགྱུར་བསྟན་པའི་སྲོག་
ཤིང་འཛིན། །སྐུ་དགྲ་བླ་ཝེར་མས་ཁ་འཛིན་བྱེད། །བདུད་མ་རུང་དམ་སྲི་
སྤུན་དགུ་ཐུལ། །འཇང་གཡུ་ལྷའི་ལྷ་གྲོགས་དཔའ་རྩལ་བཞི། །སྨན་མཛེས་
ཡག་ལྷ་མཛེས་མེ་ཏོག་སོགས། །ལས་རྟེན་འབྲེལ་འཛོམས་པའི་སྐལ་བ་ཡོད། །
གྲངས་དྲུག་དྲུག་གསེར་གྱི་ཉ་མོ་འགྱུ། །གྲགས་ཆེ་བའི་གསུང་སྙན་ཡང་ཡང་
89



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ལྡིར། །ཁྱབ་ཆེ་བའི་རྒྱལ་མཚན་ཕྱོགས་བཞིར་བསྒྲེངས། །རི་སེར་བོའི་གསེར་
ཞྭ་གྱོན་ཡང་ཐང་། །རྨ་ལས་ལྡན་གར་མཁན་ཕྱག་རྒྱས་བསྐྲུན། །རྗེ་མི་འགྱུར་
རྡོ་རྗེའི་དགོངས་བརྡ་དཀྲོལ། །ཧ་ཧ གྲོགས་གཞོན་ནུའི་ལུས་རྩལ་གསོ་
བྱེད་དུ༔ སྨན་དཀར་པོ་གཅིག་ཐུབ་བདུད་རྩི་མཆོག༔ བྲག་དམར་ཡག་རི་
ནས་ཤུག་པ་དང་༔ ཆུ་གཙང་ཆེན་འགྲམ་ནས་མཁན་པ་གཉིས གསེར་སེར་
པོའི་ཐང་ནས་དུང་ལོ་གསུམ ནགས་རྒྱ་རྫོང་ཁྲོད་ནས་སྟག་པ་བཞི མདངས་
དྲི་བསུང་འཐུལ་བའི་སྤོས་དཀར་ལཿ ལུས་མནོལ་གྲིབ་སེལ་བའི་གཡུ་ཤ་
དྲུག གསེར་རིན་ཆེན་རཏྣ་ཆ་བཞི་བདུན༔ སྨན་བཟང་པོ་དྲུག་གི་ཁ་ཚར་
བརྒྱད༔ རྫས་མཆོག་བརྒྱད་ལྡན་པས་མནོལ་བ་བསང་༔ སེང་དཀར་མོའི་
གཡུ་རལ་རྒྱས་འདོད་ན༔ ཕྱོགས་སྡེ་བརྒྱད་མཆོད་དང་བསང་བརྔན་བྱ༔ ལྷ་
རྒྱལ་མཚན་རྩེ་མོའི་དར་ཆེན་ཕྱརཿ དཔལ་རྡོ་རྗེ་རྣམ་འཇོམས་སྨེ་བརྩེགས་
ཟབ༔ སྐབས་རིམ་གྲོ་བརྩོན་པས་འཕྲལ་རྐྱེན་སེལ༔ སྐབས་ཚེ་སྒྲུབ་རྡོ་རྗེའི་
རྒྱ་མདུད་ལ༔ བསྙེན་སྒྲུབ་ཀྱི་ཟླ་མཚམས་དམ་རྒྱ་སྡོམསཿ ཕྱི་ནང་གི་རྒྱུ་
འགྲུལ་མཚམས་གཅོད་དགོས༔ སྙིང་བརྩེ་བའི་གྲོགས་པོ་སེམས་ཀྱི་རྟེན༔
རླུང་རྩ་ཁམས་འཁྲིགས་པས་སྐུ་བསྙུང་ལཿ སྒོས་གྲིབ་གདོན་སེལ་བའི་མནོལ་
བསང་བྱ༔ ས་མ་ཡ༔



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
༈ ས་ལུག་རྟ་ཟླའི་ཚེས་༨ལ། ཨེ་ཨེ༔ གཞི་རྩ་བྲལ་རིག་པ་དྭངས་གསལ་ལ༔
རྩལ་ཡེ་ཤེས་ཌཱཀྐིའི་བརྡ་འདི་དཀྲོལ༔ ཨེ་བཾ༔ དཔལ་ངག་གི་དབང་ཕྱུག་
དྲགས་པ་རྗེ༔ ལས་མཐུ་སྟོབས་མངའ་བ་ཕྱག་རྒྱའི་གར༔ མགོན་ཨོ་རྒྱན་
པདྨའི་སྨོན་ལམ་མཐུ༔ ཞིང་དུས་གསུམ་འཛོམས་པའི་རྟེན་འབྲེལ་ལེགས༔
ཚོགས་བྱེ་བ་གྲངས་ལྡན་རིན་ཆེན་དབྱིག མ་སེང་ཧ་དྲག་མོའི་བསྙེན་སྒྲུབ་
མཆོག དཔལ་སྔགས་བདག་མ་དང་ཐང་ལྷ་བསྟེན༔ དུས་ལྕགས་བྱ་ཤར་
ཚེ་ལེགས་དཔལ་རྒྱསཿ ནང་སེམས་ཉིད་རིག་པ་རང་གྲོལ་འགྲོ༔ གཞི་རྩོལ་
བྲལ་རིག་པའི་རང་ཞལ་མཇལ༔ མགོན་པདྨའི་སྨོན་ལམ་གཏད་རྒྱ་སད༔
ལུས་རྩལ་རླུང་གཏུམ་མོའི་བདེ་དྲོད་འབརཿ གནས་འཁོར་ལོ་ལྔ་ཡི་རྩ་མདུད་
གྲོལ བརྡ་ནམ་མཁའི་གོ་འབྱེད་དབྱིངས་ཡིག་བཀྲ༔ སྲོག་འཆི་མེད་དཔལ་
སྟེར་བུམ་བཅུད་འཁྱིལཿ གཟུང་ལུས་ཀྱི་ཕྱག་རྒྱ་མཁའ་ནས་ཐོན༔ ལྷ་ཕྲིན་
ལས་ཕུར་བའི་སྒྲུབ་ཐབས་ཤརཿ གནས་མ་ཧཱ་ཀ་ལའི་བྱང་ཤར་ན༔ དཔལ་
ཡ་མ་ར་ཙའི་ལས་མཐའ་དང་༔ བདུད་མཐའ་འདྲེ་ཟིལ་གནོན་འཇིགས་བྱེད་
མ བགྲང་བཞི་གསུམ་བཀྲ་ཤིས་ལྷ་མཚམས་ལཿ སྨན་དུང་སྐྱོང་རཏྣའི་དོ་
ཤལ་མསཿ གསེར་སེར་བོའི་འབྲི་ཚིག་བརྡ་བྱང་སྤྲད༔ རྐྱེན་གེགས་མེད་འགྲོ་
དོན་ཡུལ་དྲུག་ཁྱབ༔ ཞིང་ཐེར་འབུམ་དགུ་ཡི་གདུལ་ཞིང་སྣང་༔ སྐབས་ལས་
རྐྱེན་ཕྲན་བུའི་ཚེར་མ་ལ༔ སྲོག་མི་འཇིགས་རྡོ་རྗེའི་རྒྱ་མདུད་ཟབ༔ ལས་
སྒྲིབ་བྱང་ཡིག་བརྒྱ་ཚོགས་བསགས་དང༔ སྨན་ག་བུར་བདུད་རྩི་དབབ་
91



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
བསྐྱིལ་མཆོག གནས་ཉེར་བཞི་ག་ཎ་ཙཀྲས་བསྐང་༔ རླུང་ཁ་སྦྱོར་བདུན་
ལྡན་གནད་མཁས་མཿ ཁམས་བྱུང་ལྔ་རླུང་གི་གྲུབ་པ་ཐོབ༔ ཐབས་དགའ་
བ་བཞི་ཡི་བྱེད་ལས་ཀྱིས༔ ཞིང་བསྲེ་འཕོ་ཀུན་ལ་རང་དབང་ཐོབ༔ ལྗོངས་
འདིར་གནས་འགྲོ་དོན་དོན་བདུན་བར༔ ལམ་བདེ་རྩུབ་མ་ངེས་ཉམས་ཤར་
ཡང་༔ སྲོག་མི་འགྱུར་རྡོ་རྗེའི་མདུད་རྒྱ་དམ༔ སྐུ་རཏྣའི་ཕྲེང་བ་ཀུན་ལ་མཛེསཿ
དབུ་ཅོད་པཎ་རལ་བའི་གླེགས་བམ་ཁུརཿ གསེར་སེར་པོའི་ཉི་ཟླ་སྙན་ལ་
མཛེས༔ ལྷ་དཔའ་མོའི་རྒྱན་དྲུག་སྐུ་ལ་བཀླུབས༔ ལས་ཐབས་ལྡན་ཕྱག་
རྒྱ་འབྲལ་མེད་འགྲོགས༔ ནང་རིག་གདངས་ཐིག་ལེའི་གསལ་ཆ་བརྟན༔
དབྱིངས་སྒྲོན་དྲུག་སྣང་བཞིའི་རྟགས་ཚད་རྫོགས༔ ལམ་ཚད་ཕེབས་ལོངས་
སྐུའི་བཀོད་པ་སྣང༔ འབྱུང་སྒྱུ་ལུས་དབྱིངས་བསྡུ་མཁའ་ལམ་སྤྱོད༔ གནས་
དྷུ་མ་ཐ་ལ་མཁའ་འགྲོའི་གྲོང༔ སྐུ་གར་མཁན་དཔའ་བོའི་ཚོགས་གྲལ་འགྲིམས
མ་བདེ་ཆེན་གསང་བ་ཡེ་ཤེས་དང་༔ གནས་ཀུན་ཉུལ་ཀརྨ་མཱུ་དྲ་མ༔ སྲིད་
མཚོ་བྱུང་རྒྱལ་བའི་ལྕམ་གཅིག་མོ༔ རྗེ་མཐུན་སྦྱོར་ཀ་ལ་སིདྡྷི་སོགསཿ ལས་
འབྲལ་མེད་དམ་ཚིག་ཕྱག་རྒྱས་བཅིངསཿ རྒྱུད་སྨིན་གྲོལ་དབང་བཞི་ཉམས་
བླངས་བས༔ གྲོགས་མཚེ་མ་རྡོ་རྗེའི་སྤུན་ཟླ་བཅ༔ ལས་འབྲེལ་ཐོགས་
དུང་ཕྱིར་བརྒྱ་ཕྲག་ལྷག ཞིང་རྔ་ཡབ་མཁའ་འགྲོའི་གླིང་ལ་འདྲེན༔ ཞིང་དེར་
བཞུགས་ཀརྨ་ནོར་བུ་ཞེས༔ དབྱིངས་སངས་རྒྱས་དཔའ་མོས་དེ་ལྟར་གསུངས༔
བརྡ་ཤར་ཙམ་ཉིད་ནས་མཁའ་ལ་དེངས༔ ཨེ་མིཾ༔



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
༈ ཡ་ཡ་ཏར་པོ། ངས་དེ་རིང་གླུ་ཞིག་ལྷ་ལ་ལེན། །ལྷ་དཀོན་མཆོག་དགྱེས་
པའི་གླུ་ཞིག་ལེན། །ངས་གླུ་ལེན་བར་མ་མི་ལ་ལེན། །ལས་དབང་ཐང་བསོད་
ནམས་དར་བའི་གླུ། །ངས་གླུ་ལེན་གནོད་པའི་བགེགས་ལ་ལེན། །སྡང་དགྲ་
བོ་འདུལ་བའི་དཔའ་གླུ་ལེན། །ཧ་ཧ། དགོང་སྔོན་ཡངས་པའི་ཀློང་ན། །
དཀར་གསལ་དུང་ཟླ་ངོམ་ནས། །ཀུ་མུད་བཞད་པའི་གྲོགས་བྱས། །འདི་ཡང་
སྲིད་པའི་བཀོད་ཐང། །
༈ ལན་དུ་རེད་ཚེ་པོ། གྲོགས་བརྩེ་གདུང་སེམས་ཀྱི་ཐག་པ་དེ། །དེ་ཡང་སྲིད་
པའི་བཀོད་ཐང་། །སྐྱེ་བདུན་ལ་དམ་ལྷོད་ཡོད་མ་མྱོང་། །དེ་ཡང་ཚེ་རབས་
སྔོན་མའི་ལས། །དེ་ཨེ་རེད་ཡིད་མཐུན་གྲོགས་བཟང་པོ། །གྲོགས་སྨོན་ལམ་
བཟང་པོའི་མེ་ཏོག་དེ། །དེ་ཡང་སྔོན་མའི་ལས་ཀྱིས་བསྐོས། །སྐྱེ་བདུན་ལ་
སད་ཀྱིས་ཁྱེར་མ་མྱོང་། །དེ་ཡང་མཁའ་འགྲོའི་ཐ་ཚིག་རེད། །ཞེས་སོ། །
༈ ཡང་ཏཱར་པོ། ལུས་རྩལ་ལྡན་གངས་སེང་དཀར་མོ་ལ། །གངས་དཀར་
ཡག་མེད་ན་འགྱིང་ཐབས་མེད། །ཉ་གསེར་མིག་འགྱུར་ལྕམ་གཤོག་དྲུག་ལ། །
མཚོ་ལྗང་ལོ་མེད་ན་གནས་ཐབས་མེད། །བློ་ཡིད་བརྟན་པདྨ་བློ་གྲོས་ངར། །
གྲོགས་ཁྱེད་ཉིད་མེད་ན་གནས་ཐབས་བྲལ། །བློ་བརྗེད་མེད་སེམས་ཀྱི་འཁྲི་
ཤིང་ཡིན། །གཏམ་ཅི་བཤད་ཡིད་ཀྱི་དཀྱིལ་ན་ཡོད། །དོན་ཨེ་འགྲུབ་སྙིང་
93



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
གཅེས་ཁྱོད་ལ་རག །དེ་ཨེ་རེད་ཏཱར་པོ་ལོ་ལོ་ལགས། །ལན་དུ། གྲོགས་གཞོན་
ནུ་བློ་གྲོས་མཐའ་ཡས་ལགས། །གཟུགས་སྤྱི་འགྲོས་མཛེས་པའི་རྨ་བྱ་ང་། །
ལུས་མཛེས་པ་འདམ་དུ་ཚུད་པ་ལ། །སྟེང་སྒྲ་བརྒྱ་ནོར་འཛིན་ངོམ་ལ་ཐུག །
གྲོགས་ཡུལ་མཁར་རྫོང་གི་དབུལ་བོ་རྨོངས། །ང་གྲོགས་དང་བྲལ་ན་སྙིང་
བརྩེ་གླེང་། །དེ་ཨེ་རེད་གྲོགས་གཅེས་ཚེ་པོ་ལོ། །ལན་དུ། རེད་ཨེ་གོ་པདྨ་ལྷ་
མཛེས་མ། །ང་དབྱར་རྔའི་རྒྱལ་མོ་སྡེར་ལྔ་དེ། །ལྷོ་ཆར་སྤྲིན་འཐིབ་པའི་ལྷ་
ལམ་ནས། །སྙིང་བརྩེ་བའི་འབྲུག་སྒྲ་སྒྲོག་བཞིན་དུ། །ནུབ་བདེ་ལྡན་རྨ་སྟོད་
རྩེ་དགའ་ངོམ། །ཁྱོད་གཟུགས་མཛེས་སྤུ་སྡུག་རྨ་བྱ་དེ། །སྙིང་བརྩེ་བས་ཟློས་
གར་ངོམ་བཞིན་དུ། །བྱང་རྨ་ཡུལ་གཞུང་ལམ་འགྲིམས་ནས་ཤོག །ངས་
དགའ་བའི་སྒྲ་དབྱངས་ལྷུང་ལྷུང་ལྡིར། །སྒྲ་གཞན་ལ་མ་ཆགས་འཕུར་ལ་
ཤོག །འབྲུག་རྨ་བྱའི་དགའ་སྟོན་དེ་དུས་འགྱེད། །འབྲུག་རྨ་བྱ་འབྲལ་མེད་
སྔོན་ལས་རེད། །ཞེས་སྨྲས། ལན་དུ་ཡིན་ཡིན་ཡིད་ཀྱི་ནོར་བུ། །དགའ་དགའ་
སྙིང་གི་གྲོགས་པོ། །བརྩེ་བརྩེ་ཡིད་ཀྱི་འཁྲི་ཤིང་། །དུང་དུང་གཏན་གྱི་འདུན་
མ། །གདུང་གདུང་ཡིད་ལ་འཆང་ངོ། །
༈ ལན་དུ། གངས་ཏི་སེ་ཤེལ་གྱི་མཆོད་རྟེན་ལ། །ང་གནས་བདག་ཨ་
ཙར་དཔའ་བོ་ལས། །མི་ཕལ་བས་བསྲུངས་ཀྱང་སྐྱོབ་མི་ནུས། །དེ་ཚེ་རབས་
སྔོན་མས་བསྐོས་ཐང་རེད། །དེ་ཨེ་རེད་ཀརྨ་དྷེ་ཝཱི་ལོ། །
I



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
༈ ལན་དུ། རེ་ཨེ་གོ་སྙིང་གཅེས་ཡིད་ཀྱི་རྟེན། །ཆུ་གཙང་ལོ་སྔོ་ལྗང་གྱི་ལེ་
བོ། །ཁྱོ་འཁོར་ནི་གསེར་མིག་ང་རང་རེད། །མཚོ་མ་གྲོས་སྲིད་པའི་བཀོད་
ཐང་རེད། །ཉ་གསེར་མིག་སྔོན་མའི་ལས་ཀྱིས་བསྐོས། །དེ་མི་འབྲལ་ཐོད་
པའི་བཀོད་ཐང་ཡིན། །
༈ ལན་དུ། དུས་དེ་རིང་ཡར་ཚེས་བཅོ་ལྔ་ལ། །དཔལ་ཕུན་སུམ་ཚོགས་
པའི་རྟེན་འབྲེལ་འཛོམས། །དགུང་ཨ་སྔོན་ཉི་ཟླ་སྐར་གསུམ་འཛོམས། །
ས་དོག་མོར་རྩི་བཅུད་ལོ་ཏོག་འཛོམས། །སྲས་དཔའ་བོ་ཤེས་རབ་རྡོ་རྗེ་
འཛོམས། །རིགས་སྲས་མོ་ཤེལ་དཀར་ལྷ་མོ་འཛོམས། །ཆོས་མདོ་སྔགས་
དར་བའི་རྟེན་འབྲེལ་འཛོམས། །མ་འགྲོ་རྣམས་འདྲེན་པའི་རྟེན་འབྲེལ་
འཛོམས། །དེ་བརྒྱ་འཛོམས་པདྨའི་སྨོན་ལམ་རེད། །འདི་ཡང་འཛོམས་འུ་
གཉིས་ལས་དབང་རེད། །
༈ ལན་དུ། འཛོམས་འཛོམས། གྲོགས་གཞོན་ནུ་བློ་གྲོགས་མཐའ་ཡས་
ཀྱི། །ཐུགས་བཞེད་དོན་འགྲུབ་པའི་དཔང་པོ་རུ། །ལྷ་རྩ་གསུམ་སྲུང་མའི་
མཐུན་རྐྱེན་འཛོམས། །ངའི་སྐུ་ལུས་ཤེལ་དཀར་དྲི་མེད་ལ། །བཀྲ་ཤིས་པའི་
རྟེན་འབྲེལ་དེ་རིང་འཛོམས། །དོན་ཅི་བསམ་འགྲུབ་པའི་ཤིས་པ་སྩོལ། །
95



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
བE
༈ ལན་དུ། རབ་ཡངས་མཐའ་བྲལ་ལྷ་ལམ་དུ། །མཐིང་མདོག་ཆར་སྤྲིན་
བླ་བྲེ་མཛེས། །ཆར་ཟིལ་མེ་ཏོག་ད་ལ་ལ། །གཡུ་ལྗོངས་པདྨའི་དགའ་ཚལ་
བཞད། །རྐང་དྲུག་སྦྲང་ཆུང་ཟིལ་མངར་རོལ། །ཉེར་འཚེ་བ་མོའི་སད་མེད་
ན། །དཀོན་མཆོག་མཆོད་ཁང་ནང་དུ་འགྲོ། །གནམ་ས་ཕ་མའི་དྲོད་གཤེར་
ལས། །བསྐྱངས་བའི་པདྨ་གཞོན་ནུ་ང་། །ཅི་བྱེད་གཉེར་བདག་བྱེད་མཁན་
དབང་། །མ་བསྐོས་རི་མོ་དེ་འདྲ་རེད། །ཞེས་སོ། །
༈ ལན་དུ། དགོང་སྔོན་ཡངས་པོའི་ཀློང་དཀྱིལ་ན། །འོད་སྟོང་འཁྱུད་པའི་
ལྡིང་གུར་ཕུབ། །བ་དན་དགོང་ལ་རེག་པའི་ཚེ། །མདངས་འཛིན་བཞད་པའི་
ཕྲེང་བ་བསྒྲེངས། །དུང་སེང་གཡུ་རལ་བསུགས་ཀྱང་ཐང་། །དམའ་སྡེར་
ཆགས་ཟིལ་གྱིས་གནོན་ངེས་ཡིན། །རྩལ་དྲུག་ལུས་ལ་འཛོམས་ནས་འོང་། །
ཞི་བ་མདངས་ཀིས་མ་བསྐྱོད་ན། །བཙོ་མའི་རང་མདོག་ཐོབ་ངེས་ཡིན། །
མདངས་དེ་རི་ཡི་རྒྱན་ཆེན་པོ། །ད་ལྟ་གྲུབ་ཆེན་ཕྱག་ན་ཡོད། །མ་བསྐོས་རི་
མོ་དེ་འདྲ་རེད། །
༈ ལན་དུ། ང་གསེར་མིག་ལྟོ་དཀར་གཤོག་དྲུག །ཆུ་གཞན་ལ་ལྟད་
མོར་སོང་ཡང་། །མཚོ་གངྒ་ཡིད་ཀྱིས་མི་བརྗེད། །ཉ་མཚོ་དང་འབྲལ་བ་མི་
སྲིད། །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
༈ ལན་དུ། ང་རྫ་རི་སྨུག་པོ་བརྗིད་ཆགས་ལ། །ཁྱོད་བྲེ་བཙན་སྐྱེ་སྔོན་ལས་
ཀྱིས་འཛོམས། །རྩྭ་རྩི་བཅུད་གཞན་གྱིས་སྤྱོད་མི་སྲིད། །དེ་མི་སྲིད་རྫ་རི་ཕ་
ཁྱིམ་རེད། །
༈ ལན་དུ། མི་བརྗེད་སེམས་ཀྱི་རྟེན་གཅིག །མི་འབྲལ་ཡིད་ཀྱི་འཁྲི་ཤིང་། །
གངས་དང་སེང་གེ་གྲ་སྡེབས། །རྫ་དང་འབྲོག་མོ་གྲ་སྡེབས། །ནགས་དང་
སྟག་མོ་གྲ་སྡེབས། །མདའ་དང་མདའ་སྒྲོ་གྲ་སྡེབས། །གཞུ་དང་གཞུ་རྒྱུད་
གྲ་སྡེབས། །མ་སྡེབས་སྔོན་ནས་འགྲིགས་སོང་། །ལོས་འགྲིགས་སྲིད་པའི་
བཀོད་ཐང༌། །ཡ་ཡ་ད་ལྟ་དེ་གྱིས། །མང་མང་གཏམ་ལ་ཟད་མེད། །རྗེས་
རྗེས་བྱམས་བརྩེའི་གཏམ་གླེང༌། །རན་རན་རང་ཡུལ་འགྲོ་རན། །སྐྱོ་སྐྱོ་
གྲོགས་ལ་ཞེ་ཆགས། །བདེ་མོ་ཏར་པོ་བདེ་མོ། །
༈ ལན་དུ། གྲོགས་གཅེས་ཚེ་པོ་ལོ་ལོ། །མི་འབྲལ་སྐྱིད་པའི་གར་རྩེ། །རི་
བོའི་རྩེ་ནས་གླེང་སོང་། །ཆུ་དང་ཉ་མོ་གྲ་སྡེབས། །སྤང་དང་མེ་ཏོག་གྲ་
སྡེབས། །རབ་དཀར་གངས་ཀྱི་རྩེ་ན། །གངས་ཀྱི་སེང་གེ་འགྱིང་ཡོད། །
དམར་ཡག་བྲག་རིའི་རྩེ་ན། །བྱ་རྒྱལ་ཁྱུང་ཆེན་ལྡིང་གི །སྔོ་ལྗང་ཤུག་ལོའི་
ཁྲོད་ན། །ཁུ་ལོའི་གསུང་སྙན་ཐོས་ཚེ། །ཡིད་དགའི་སྐྱོ་གྲོགས་དྲན་གི །
མཐུན་པོའི་སྨྲ་གཏམ་བརྗེད་མེད། །ཟབ་མོའི་དད་འདུན་ཇེ་ཆེ། །གྲོགས་གཅེས་
97



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ཡིད་དགའ་ཚེ་པོ། །བདེ་དང་དགའ་སྤྲོའི་ངང་ནས། །རང་ཡུལ་ཕྱོགས་སུ་
ཕེབས་དང༌། །དགའ་དགའ་སྐྱིད་པའི་ངང་ནས། །མི་འགྱང་མྱུར་དུ་མཇལ་
འོང་། །བཀྲ་ཤིས་བདེ་ལེགས་ཞུ་འོ། །
༈ ཡ་རོགས་ལོ། དུས་དེ་རིང་སྐྱིད་པའི་ཉི་མ་ལ། །བཀྲ་ཤིས་པའི་གླུ་ངག་
ཚིག་གསུམ་བརྗོད། །ས་བསོད་ཆེན་མར་ཁུའི་མཚོ་མོ་ན། །ལས་བསོད་
ཆེན་པདྨ་མཚོ་སྐྱིད་ངས། །ཁ་ཚིག་གསུམ་རོགས་ལོར་སྙིང་གཏམ་བཤད། །
གནུབས་པདྨ་བློ་གྲོས་སྙིང་གཅེས་ལགས། །ངའི་ཡིད་མཚོ་དྭངས་བའི་སྙིང་
ཚིག་ནི། །ལས་མ་བོས་མགྲོན་པོ་མཉམ་དུ་འཛོམས། །ཚེ་ ཐོད་ པའི་ རི་
མོ་འདག་མེད་ཡིན། །སྐྱིད་ཉི་རྩེ་རི་ལ་ཤར་བའི་ཚེ། །ངས་རོགས་གི་སྐུ་ཡི་
གཟི་མདངས་དྲན། །བཞིན་དུང་ཟླ་ཤར་དུས་ཡང་ད་དྲན། །སྨྲ་ཚིག་གསུམ་
གཞན་ལ་བཤད་དགོས་ཀྱང༌། །སེམས་སྐྱོ་བའི་རོགས་ལོའི་གསུང་སྙན་
དྲན། །ངག་མགྲིན་ པའི་ པི་ཝཾ་ ཡིད་ལ་ཤར། །རོགས་ ཨ་ལོའི་ གསུང་གི་
ཟིལ་མ་ནི། །མ་ཨ་མའི་བཀའ་དང་ཁྱད་པར་མེད། །བཟློག་མི་ཕོད་པདྨའི་
སྨོན་ལམ་ཡོད། །བརྗེད་མི་ཉན་སྐྱེ་སྔོན་འགྲོགས་ཐང་ཆེ། །བཀའ་བཟློག་
མེད་རྡོ་རྗེའི་ཐ་ཚིག་ཡིན། །ང་མཚོ་བྱུང་ལྷ་མོའི་སྨོན་ལམ་དང༌། །རྗེ་ནམ་
མཁའི་སྙིང་པོའི་ལས་འབྲེལ་གཉིས། །རྣོ་རྡོ་རྗེ་ཕ་ལམ་འགྱུར་བ་མེད། །
གྲོགས་སེམས་ཀྱི་ནོར་བུ་རིན་པོ་ཆེ། །ང་མལ་ཉལ་རྨི་ལམ་ཐུན་སྟོད་ལ། །
སྐྱིད་མེ་ཏོག་ཚལ་ན་རྩེ་ནི་དྲན། །ཞལ་ཉི་ཟླའི་དཀྱིལ་འཁོར་ཐུག་ནི་དྲན། །
སྐུའི་ཡན་ལག་སོར་རྩེ་སྤྲེལ་ནི་དྲན། །ཡིད་ཚིམ་པའི་དགའ་སྟོན་རོལ་ནི་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
དྲན། །ཐབས་གསང་ཆེན་དགའ་སྟོན་མྱོང་ནི་དྲན། །ཞེ་ཡང་ཡང་སྐྱོ་བ་ཇེ་
ཐུ་རེད། །ཤ་འཇམ་པོ་ཨ་བསེ་འདྲ་མོ་དྲན། །ངག་སྙན་མོ་པི་ཝཾ་བསྒྲེངས་
འདྲ་དྲན། །ཡིད་བྱམས་བརྩེ་ཉི་མ་འདྲ་བོ་དྲན། །དབྱེ་མི་ཐུབ་ཁ་སེམས་
གཅིག་པ་ཡིན། །འབྲལ་མི་ཕོད་དམ་ཚིག་གཅིག་པ་ཡིན། །རྨ་གཡང་རའི་
ལྷ་ལུང་སུམ་མདོ་ན། །ང་སྨན་མོ་བཀྲ་ཤིས་མཚོ་མོ་ཡིན། །བུ་འཇང་ཕྲུག་
གཡུ་ལྷ་རིན་པོ་ཆེ། །བྱང་ཚྭ་ནག་འདམ་གྱི་གཞུང་ཤིང་ནས། །སྙིང་ཚིམ་པའི་
ཚིག་གསུམ་ཞེ་ན་ཡོད། །གླིང་ལྷ་སྡེ་མཚོ་ལ་དར་ཆགས་ཀྱིས། །འཇང་ས་
དམ་རང་གི་ལག་ན་ཡོད། །གླིང་སེང་ཆེན་ཐུགས་བཞེད་ང་ཡིས་བསྒྲུབས། །
ཆོས་མདོ་སྔགས་བསྟན་ལ་བྱ་བ་བྱེད། །ལུས་སྐྱེ་སྔོན་བྷེ་དྷའི་གྲོང་ཁྱེར་ན། །
གྲོགས་གཞོན་ནུ་པདྨ་ཐོ་མི་དང་། །ང་ལྷ་ལྕམ་མེ་ཏོག་མཛེས་མ་ཡིན། །ལྷ་
ཤཱཀྱའི་དྲུང་ན་མཉམ་དུ་འཛོམས། །གསེར་སེར་པོའི་མཎྜལ་མཉམ་དུ་མཆོད། །
ཞིང་རྟེན་འབྲེལ་བསོད་ནམས་མཉམ་དུ་ཡོད། །ཁྱོད་གཡུ་ལྷའི་སྤྲུལ་བསྒྱུར་
ངོ་མ་ཤེས། །ང་མཚོ་སྨན་མེ་ཏོག་ཨེ་ཤེས་ལགས། །ལས་འབྲེལ་བ་ཡོད་
ཚུལ་དེ་འདྲ་རེད། །སང་ནང་མོ་འགྲོ་ཁ་བདེ་མཚམས་ཞུ། །སྐུ་བསྙུང་ཚུལ་མ་
མཛད་བདེ་མོར་བཞུད། །ཐུགས་སྐྱོ་ཚུལ་མ་མཛད་བདེ་མོར་བཞུད། །ངག་
སྐྱོ་གླུ་མ་ལེན་བདེ་མོར་བཞུད། །གྲོགས་འུ་གཉིས་ཡེ་ནས་འབྲལ་བ་མེད། །
རྟ་མགྱོགས་པའི་ཉིན་གཅིག་མཚམས་ན་ཡོད། །ཞག་ཁ་ཐག་རིང་གི་མ་བསམ་
ལགས། །ཟླ་གཅིག་དང་ཉི་ཤུའི་ས་མཚམས་ན། །སྐུ་ཟླ་བའི་བསིལ་ཟེར་
ཕོག་ངེས་ཡིན། །གསུང་མགྲིན་པའི་ངག་སྙན་ཐོས་ངེས་ཡིན། །ཐུགས་སྤྲོ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
བའི་དགའ་བདེ་མྱོང་ངེས་ཡིན། །དོན་འོད་གསལ་མ་བུ་འདྲེས་ངེས་ཡིན། །
ཐུགས་སེམས་ཆུང་མི་དགོས་གཅེས་ཕྲུག་ལགས། །གཞི་ཕ་ཁྱིམ་གཅིག་ལ་
མ་འཛོམས་རུང༌། །སྐབས་མགྲོན་ཚུལ་བྱས་ན་གྲངས་མང་ཐུག །དོན་ལེགས་
བྱས་ཨེ་འགྲུབ་ཁྱོད་ལ་རག །གཞི་ཚོགས་དྲུག་རང་གྲོལ་མཆོད་པ་ནི། །དུས་
ནམ་ཡང་མཆོད་ན་ལེགས་བྱས་འགྲུབ། །གཞི་མ་བཅོས་འོད་གསལ་ངང་དུ་
གནས། །དོན་གཉུག་མའི་ཡེ་ཤེས་རང་ཞལ་མཇལ། །ཐབས་བདེ་སྟོང་མཉམ་
སྦྱོར་གནད་དུ་བསྣུན། །གནས་དགའ་བྲལ་མཆོག་གི་མཆོད་པ་བཞེས། །
ནང་བདེ་སྟོང་གཏུམ་མོའི་འབར་འཛག་ལ། །བརྟེན་ནུས་ན་བདུད་བཞིའི་
གཡུལ་ལས་རྒྱལ། །ཀྱེ། གྲོགས་པོ་ལྷ་ཕྲུག་གཞོན་ནུ་ལགས། །མ་ཕམ་མ་
ཕམ་གཡུ་མཚོ་བདེ་མོར་བཞུགས། །གཤོག་དྲུག་ཉ་མོ་ཡེ་ནས་འབྲལ་བ་མེད། །
མ་ཕམ་མ་ཕམ་ལྷུན་པོ་བདེ་མོར་བཞུགས། །ནེའུ་གསིང་མེ་ཏོག་ཡེ་ནས་
འབྲལ་བ་མེད། །མ་ཕམ་མ་ཕམ་བྲག་དཀར་བདེ་མོར་བཞུགས། །ཐང་དཀར་
རྒོད་པོ་བྲག་ལ་འབྲལ་བ་མེད། །མ་ཕམ་མ་ཕམ་ནགས་ཚལ་བདེ་མོར་
བཞུགས། །རྒྱ་རྫོང་ནགས་དང་སྟག་མོ་འབྲལ་བ་མེད། །སྐྱིད་དོ་སྐྱིད་དོ་དགའ་
བའི་གཏམ་གླེང་ཞུ། །དགའ་བོ་དགའ་བོ་མེ་ཏོག་ཉི་དགའ་འཁོར། །དགེ་
ལེགས་དགེ་ལེགས་བྱེ་བའི་པད་ཚལ་རྒྱས། །བཀྲ་ཤིས་བཀྲ་ཤིས་ཡངས་པའི་
རྒྱལ་ཁམས་ཁྱབ། །ཕྱོགས་ལས་རྣམ་པར་རྒྱལ་བའི་རྒྱུར་གྱུར་ཅིག །ཅེས་བརྩེ་
གྲོགས་ལ་བདེ་ཞུས་ཡིན། །དེ་ཝཱི་ངས་ངོས་སེམས་འཚུབས་ཀྱི་གླུ་ངག་སྙིང་གི་བསིལ་ཟེར་འདི་གྲོགས་
པདྨ་བློ་གྲོས་ལ་ཞུས་སོ། །
100



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
༈ ཨ་ཧོ། གནས་པདྨ་བརྩེགས་པའི་ཡང་དབེན་ན། །སྔགས་གྲུབ་བརྒྱའི་
གཙུག་རྒྱན་ནམ་མཁའི་སྙིང་། །གྲོགས་འབྲལ་མེད་དྲན་པ་སེམས་ཀྱི་རྟེན། །
ཡིད་དལ་གཅིག་མ་གཡེང་ངག་ལ་ཉོན། །སྨན་སེམས་ཆུང་བུ་མོས་འཚམས་
ཞུ་འདི། །དོན་ཡིད་ཀྱིས་མ་བརྗེད་དྲན་ཐོ་ཡིན། །ཁ་ཚིག་གསུམ་གླུ་ཡི་མཆོད་
པ་འབུལ། ། །
༈ ཨེ་མ། སྐུ་བརྗིད་ལྡན་གངས་ཀྱི་རི་བོ་ལ། །མདངས་གསལ་བྱེད་འོད་
སྟོང་འབུམ་གྱིས་འཁྱུད། །གསུང་སྒྲ་དབྱངས་མགྲིན་པའི་རྔ་སྒྲ་ལ། །མ་མཁའ་
འགྲོའི་བརྡ་གླུ་རྒྱུན་མི་ཆད། །ཐུགས་བརྡལ་ཁྱབ་ཀློང་ཆེན་བརྗོད་བྲལ་ལ། །
རྩལ་རེ་དོགས་མཚན་མའི་སྤྲོས་པ་བྲལ། །ཡོན་ཏན་གྱི་འབྲས་བུ་མངོན་གྱུར་
ཚེ། །ཕྲིན་ལས་ཀུན་འགྲུབ་པའི་རྟེན་འབྲེལ་འགྲིགས། །ཧ་ཧ། ཟུང་ཐབས་
ཤེས་འབྲལ་བ་མེད་མོད་ཀྱང་། །སྐབས་དུས་འབྱུང་སྲིད་པའི་ཁ་ཐག་རིང་། །
བློ་མ་བདེ་སྐུ་ཡི་བསྙུང་བ་དྲན། །ངག་མ་བདེ་གཏམ་སྨྲ་ཆ་མ་མཆིས། །ལུས་
མ་བདེ་རྩ་ཁམས་རླུང་གིས་བསྐྱེད། །གཟུགས་འདྲ་མ་རིག་ན་བློ་སེམས་སྐྱོ། །
ཞལ་དུང་ཟླའི་དཀྱིལ་འཁོར་ཡང་ད་དྲན། །གསུང་སྙན་མོའི་མགྲིན་དབྱངས་
ཐོས་ན་ཡང་། །གྲོགས་གཡུ་ལྷའི་བརྩེ་གདུང་ཡང་ད་དྲན། །བློ་སེམས་དཀར་
སྙིང་གི་ནོར་བུ་འདི། །ཡིད་སྐད་ཅིག་ཙམ་ཡང་འབྲལ་བ་མེད། །ཐུགས་དྭངས་
གསལ་མེ་ལོང་གཡའ་བྲལ་བཞིན། །དབྱིངས་དགོངས་པ་གཅིག་འདྲེས་ཆོས་
101



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ཉིད་ཀློང་། །དོན་དབྱེར་མེད་ཆུ་བོ་གཅིག་འདྲེས་ཡིན། །ང་མཚོ་སྨན་སྙིང་
པོའི་རྒྱན་གཅིག་པོ། །ཀླུ་དུང་སྐྱོང་སྲས་པོ་ཀ་ལ་མཛེས། །གནས་བསིལ་ཁང་
གངྒའི་མཛོད་ཁང་ན། །རྟེན་འདོད་འབྱུང་ནོར་བུ་བསམ་འཕེལ་ཡོད། །དུས་
འབྱུང་རྒུད་གསོ་བའི་དཔག་བསམ་ཤིང་། །ཡུལ་ཟལ་མོའི་སྒང་འདིར་དཔལ་
ཁ་རྡོལ། །ཟུང་ལས་སྨོན་འཛོམས་པའི་སྐལ་བ་མཆིས། །མ་འགྲོ་བའི་སྐྱབས་
གཅིག་གནུབས་བན་མཆོག །སྔགས་གྲུབ་བརྒྱའི་གཙུག་རྒྱན་ས་ར་ཧ། །མ་
མཚོ་སྨན་འབྲོག་བཟའ་བྱང་ཆུབ་སྒྲོན། །བུ་མཛའ་སྐྱེས་གྲོགས་པོ་བྱང་ཆུབ་
འོད། །ཐབས་འདྲེན་སྟོན་རྒྱལ་བ་མཆོག་དབྱངས་དང་། །སྐྱེ་འཕོ་བྲལ་ཨ་
ཙར་ས་ལེ་སོགས། །མཆོག་གྲུབ་བརྒྱད་དཔའ་བོ་འབྲོག་མི་དཔལ། །རྗེ་
ཐམས་མཁས་ཚུལ་འཛིན་ཆོས་རྒྱལ་རྗེ། །ཐབས་བདེ་ཆེན་སྤྱོད་པའི་གཟུངས་
མཆོག་བདུན། །གྲོགས་མ་མོའི་ལྷ་བཟང་ཨ་ལོ་ལྕམ། །ལས་གནད་ལྡན་ཤེལ་
དཀར་ཚེ་ཡི་སྒྲོན། །བརྡ་ཤོག་སེར་ལྡེམ་འཛིན་ཀརྨའི་མིང་། །ཚེའི་གཟུང་
ཐག་བསྲེང་མཁས་རྡོ་རྗེ་མཚོ། །ལས་བསོད་ནམས་དཔལ་སྟེར་ཀུ་རུ་ལེ། །
རྐྱེན་ངན་གདོན་ཞི་མཛད་དཔལ་ལྷ་མོ། །བགེགས་རྒྱལ་བསེན་ཀུན་འཛོམས་
ཝཱ་རཱ་ཧཱི། །ལས་རྟེན་འབྲེལ་ཀུན་འཛོམས་དབྱིངས་ཡུམ་རྗེ། །བརྡ་གོ་ཐོས་
རྣམ་ཤེས་གོ་ཡུལ་ཆོངས། །དུས་སྐལ་ལྡན་ལྕགས་མོ་སྤྲེལ་གྱི་ལོ། །གནས་
ཕུན་ཚོགས་དབེན་གནས་ལྷུན་གྲུབ་སྟེང་། །མགོན་སྐྱབས་གཅིག་མཐོང་ཐོས་
དྲན་རེག་བསྟེན། །ཆོས་ཟག་མེད་བདེ་ཆེན་དལ་ཞལ་ཕྱེས། །འཁོར་དཔའ་
བོ་དཔའ་མོའི་སྟོན་འཁོར་ཚོགས། །ཞིང་འགྲོ་ཁམས་དོང་སྤྲུགས་འདྲེན་སྟོབས་
102



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
ཆེ། །ཐབས་མ་ནོར་ནོར་བུ་སྙིང་གི་བརྟེན། །གནས་ལྷོ་ཕྱོགས་རྫ་ཁྲ་བྱ་ཁྱུང་
ཚལ། །འོག་ཀླུ་གདོན་འདུལ་བའི་བརྡ་བྱང་སྦས། །བར་གསེར་རྫོང་ནོར་
བུའི་གཏེར་སྒོ་ན། །ལྷ་དབང་ཆེན་མ་ཧཱ་ཀ་ལའི་སྒྲོམ། །རྒྱུ་རིན་ཆེན་བསྲེ་ལ་
རྡོ་རྗེའི་དབྱིབས། །ནུབ་དཔལ་བརྩེགས་པདྨ་རཱ་གའི་གནས། །མགོན་འཆི་
མེད་སྲོག་སྒྲུབ་པདྨ་ཀར། །ལས་སྐྱེ་འཆི་བྲལ་བ་རྡོ་རྗེའི་རྫོང་། །བྱང་བྲག་
དཀར་གནམ་ལྕགས་མདུང་རྩེའི་དབྱིབས། །ཆོས་ལྟ་ལོག་ཚར་གཅོད་སེང་
གེའི་སྒྲ། །སྒྲོམ་བེཟླུར་མཆོད་རྟེན་སུམ་བརྩེགས་དབུས། །མ་སེང་ཧ་ཊཱཀྐིའི་
སྒྲུབ་ཐབས་སྦས། །བརྡ་ཚེགས་མེད་གསེར་གྱི་ཤོག་སེར་གདའ། །དུས་རྟེན་
འབྲེལ་ལེགས་པའི་བརྡ་དཀྲོལ་ན། །བྱང་མུན་ནག་དུག་མཚོ་རྨང་ནས་སྐེམ། །
གནད་ཆོས་བདག་གཟུངས་མའི་རྟེན་འབྲེལ་གལ༔ ཤར་ལྕགས་ར་དགུ་རྩེ་
གངས་སེང་རྫོང་༔ དཔལ་བཀའ་འདུས་སྒྲུབ་སྡེ་བརྒྱད་ཀྱི་གནསཿ རི་རྩ་བ་
གཅིག་ལ་རྩེ་མོ་སྟོང་༔ འོག་རྒྱ་མཚོ་གཅིག་ལ་ཀླུ་མཚོ་སྟོང་༔ བར་གསེར་རྫོང་
ཤིང་གི་དྲ་བ་སྦྲེལ༔ བྱ་འདབ་ཆགས་ངང་ངུར་ཁྲུང་ཁྲུང་བཞད༔ ཀ་རན་དང་
རི་སྐེག་རྨ་བྱ་རྩེ༔ དཔལ་སྔགས་བདག་སྟོང་གིས་ཟོར་འཕེན་གད༢ རྗེ་ལྷ་
བཙུན་སྟོང་གི་རྒྱུད་སྡེ་རྩོད༔ ཕོ་སྟག་ཤར་སྟོང་གི་མདའ་འཕེན་གད༢ སྨན་
མོ་སྨན་སྟོང་གི་དཔལ་འཛིན་གད༢ ཆུང་བྱིས་པ་སྟོང་གི་བྲོ་གར་རྩེ༔ སྐབས་
མི་མིན་ལྷ་འདྲེ་ཉིན་མཚན་རྒྱུ མགོན་རྒྱལ་བསྟན་འཛིན་ལ་སྲུང་སྐྱོབ་མཛད
བདུད་ལོག་ལྟའི་སྡེ་དཔུང་ཆམ་ལ་ཕབ༔ ལྷ་ཤཱཀྱའི་རྒྱལ་མཚན་དགུང་ལ་རེག
ཆོས་མདོ་སྔགས་ཐེག་པའི་རྔ་སྒྲ་སྒྲོགསཿ གནས་ཤེལ་བྲག་ནོར་བུ་ཁྱུང་རྫོང་
103



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ན༔ དཔལ་བདེ་མཆོག་འཁོར་ལོ་སྡོམ་པ་བཞུགསཿ རྗེ་རིགས་ལྡན་མ་འགགས་
ཆོས་འཁོར་བསྐོར༔ ཀློང་དགུ་ཡི་བཀའ་བབས་ཆོས་བདག་བརྒྱད༔ ཐེག་
དགུ་ཡི་སྲོལ་འབྱེད་ཕྱག་རྒྱ་དགུ༔ དུས་རྟེན་འབྲེལ་ལྕགས་མོ་བྱ་ཡི་ལོར༔
ཚོགས་དགའ་སྟོན་འབུམ་གྲངས་བསྙེན་སྒྲུབ་བརྩོན༔ སྐྱབས་དཀོན་མཆོག་
ལྷ་ལ་མཆོད་སྦྱིན་འབུངས༔ རྒྱུ་ཚོགས་གཉིས་བསགས་པའི་ནོར་བུ་རྙེད
རྐྱེན་ལམ་བགེགས་བསལ་བའི་ཐབས་མང་བརྩོན༔ དཔལ་རྟ་མཆོག་རོལ་
བའི་མཚེར་སྐད་ལཿ ཉན་ཤེས་ན་སྲིད་པའི་དྲ་བ་འཇོམས༔ གནས་མཆོག་
གྱུར་དཔལ་དགུའི་ཕོ་བྲང་ཡིན༔ ལམ་མ་ནོར་མཆོག་གི་གཏེར་གནས་ཡིན༔
ལྷ་བཀའ་སྲུང་དྲེགས་པ་མཆེད་དགུ་དང་༔ མ་སྔགས་བདག་མཆེད་གསུམ་
འབར་བ་དགུ མགོན་ལྕམ་དྲལ་དྲེགས་པར་གཉེར་དུ་གཏད༔ སྟོབས་དགྲ་
སྙིང་ཧུབ་འདྲེན་གནོད་སྦྱིན་སྡེ༔ ཡུལ་ལོག་ལྟ་དཔུང་འཇོམས་དཔའ་རྒོད་
འབུམ༔ ཕྱོགས་དགྲ་བཞི་འདུལ་བའི་དཔོན་མོ་ང་༔ ཁྱུང་གཤོག་དྲུག་ནང་
ནས་མདའ་རྩལ་སྦྱངས༔ བདུད་མཐའ་དམག་འདུལ་བའི་སྨོན་ལམ་ཐེབས
རྗེ་རྒྱལ་མཆོག་ནོར་བུའི་སྲོག་ཁེབ་ཡིན༔ གླིང་རི་ཐང་གསུམ་གྱི་སྲིད་རྩ་ཡིན༔
གནས་འདི་ན་རྫོང་ཁག་བཅོ་བརྒྱད་ཡོད༔ ལས་སྨོན་ལམ་དབང་སྐལ་དུས་
སུ་བབས༔ སྟབས་ལེགས་སྨོན་འགྲུབ་པའི་ཤིས་པ་སྩོལ༔
104



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
༈ ཡ་སྐྱིད་དོ་ཨ་སྔོན་དགུང་ལ་ལྟོས། །དགུང་ཨ་སྔོན་ཉི་ཟླ་སྐར་གསུམ་
འཛོམས། །རྐྱེན་མི་འདོད་སྤྲིན་ནག་རླུང་གིས་གཏོར། །གྲོགས་སྣང་བའི་རི་
མོ་ཇེ་གསལ་རེད། །རྩ་འཁོར་ལོའི་དལ་ཞལ་ཕྱེ་རན་ཡིན། །ཟུང་རྟེན་འབྲེལ་
འགྲིག་གི་མགོ་མ་ཚེས། །བར་ཡུལ་གླིང་བཀྲ་ཤིས་ཕུན་ཚོགས་ལ། །བཀྲ་
ཤིས་པའི་མེ་ཏོག་འདབ་བརྒྱ་མཛེས། །ཤིང་ཤུག་ལོའི་སྐྱེ་ཚུལ་ཡར་རྒྱས་རེད།།
བྱ་ཁུ་ལོའི་གསུང་སྐད་ཇེ་སྙན་རེད། །ནགས་རྒྱ་རྫོང་སྐྱེ་ཚུལ་ཇེ་བཟང་རེད། །
སྟག་དམར་ཡག་འཁོར་གི་གནས་ཚང་བདེ། །འབྲུ་བཏབ་པའི་ལོ་ཏོག་ཡར་
རྒྱས་རེད། །ང་སྲ་བརྟན་སྤྲེལ་གྱི་ཟ་སྐལ་རེད། །འོག་རྒྱ་མཚོ་འཁྱིལ་བའི་ཀློང་
དཀྱིལ་ན། །ཉ་གསེར་མིག་ནོར་བུ་གཉིས་འཛོམས་རེད། །དམངས་བསམ་
དོན་འགྲུབ་ཀི་རྟེན་འབྲེལ་རེད། །མཚོ་ལྗང་ལོའི་ཁ་ན་གསེར་བྱ་མང་། །བྱ་
ངང་བ་མ་བུའི་སྐྱོ་གྲོགས་རེད། །མཚོ་དྭངས་གསལ་མི་འགྱུར་བདེ་མོར་བཞུགས།།
བྱ་ང་སོ་ཆགས་གི་གནས་ཁང་རེད། །ལས་སྨོན་ལམ་མཚོ་དང་མཉམ་འགྲོས་
ཡིན། །གནས་བྲག་དཀར་རྩེ་མོ་དགུང་ལ་བསྙེགས། །རྒོད་ཐང་ལོའི་ཕ་ས་
མ་ཡུལ་རེད། །བྲག་མི་འགྱུར་སྲིད་པའི་བཀོད་ཐང་རེད། །བྱ་འུ་ཚོ་འཁོར་
གི་གནས་ཁང་རེད། །ཚེ་བསོད་ནམས་འཛོམས་ཀི་རྟེན་འབྲེལ་འགྲིགས། །
སྐུ་བདེ་མོར་བཞུགས་ལ་དལ་དལ་མཛོད། །ཐུགས་བདེ་མོར་བཞུགས་དང་
གྲོགས་གཅེས་ལགས། །ངས་ཉིན་གཅིག་ལན་བརྒྱར་དྲན་ཡང་དྲན། །ལྷ་མྱུར་
མཛད་སྲུང་མར་སྙན་གསོལ་ཞུས། །སྐྱབས་དཀོན་མཆོག་གསུམ་ལ་རེ་ལྟོས་
105



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
བཅའ། །ཁྱེད་འཇིགས་བྲལ་ཕུན་ཚོགས་བདེ་མོར་བཞུགས། །ང་དེ་ཝཱིས་
བདེ་སྐྱིད་དཔལ་ལ་སྤྱོད། །དཔལ་པདྨ་ཀུན་གྲོལ་བདེ་བར་མཆིས། །སྐུ་རྡོ་
རྗེ་ལྟ་བུར་བརྟན་བཞུགས་སྨོན། །རོགས་ཞེ་མཐུན་སེམས་ཀི་འཁྲི་ཤིང་ཡིན། །
དུས་དེ་རིང་ཉིན་གུང་ཐུན་གཅིག་ལ། །སྨན་མཛེས་ཡག་གཡུ་ཡི་ཐོད་རྒྱན་
ཅན། །ངས་ཟུར་ཞིག་མགྲིན་པའི་རྟ་ལ་དྲངས། །ངག་སྙན་མོའི་པི་ཝཾ་རྒྱུན་
ཐག་འཐེན། །རོགས་སོང་བའི་ཐུགས་ངལ་མ་མཛད་དང་། །ཡུན་མི་རིང་
སྐྱིད་པའི་ཉི་མ་ཤར། །ལྷ་མཚོ་སྐྱེས་བླ་མའི་ཐུགས་བཞེད་འགྲུབ། །བསྟན་
འགྲོ་བའི་རྒུད་པའི་གསོས་སུ་སྨིན། །མ་མཁའ་འགྲོའི་ཐ་ཚིག་སྙིང་ལ་ཆོངས། །
དུས་འདི་ནས་ཤར་ཕྱོགས་གཡུ་རིའི་གནས། །གྲོགས་ཟུང་གཉིས་ཚོགས་
མཆོད་གྲངས་ལྡན་དང་། །དཔལ་སྔགས་ཀྱི་བདག་མོའི་གསོལ་མཆོད་ཁྲི། །
བསམ་ལྷུན་གྱི་དར་ཆེན་བཅུ་གསུམ་དགོས། །དོན་དེ་ཡིས་ཅི་འདོད་རིམ་གྱིས་
འགྲུབ། །ཞེས་ཟེར་བའི་མོད་ལ་ཡལ་ལོ། །
༈ ཡ་ཡ། མཚོ་ལྗང་ལོ་སོས་གཡས་བསྐོར་ཀྱི་ལི་ལི། །བྱ་ངང་མས་སོ་
གཡོན་བསྐོར་ཤ་ར་ར། །ཆུ་ཆེན་པོའི་སོ་རྦ་རླབས་བྱུང་ན་ཡང་། །བྱ་ང་སོ་ནི་
མཚོ་ལ་འཁོར་ངེས་ཡིན། །མཚོ་ལྗང་ལོ་སོ་སེམས་ཀྱི་འཁྲི་ཤིང་ཡིན། །
106



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
༈ ཨ་ཧོ། མཛེས་སྡུག་ཡིད་འོང་ཆུ་སྐྱེས་འདབ་བརྒྱ་ཡི་མདངས་འཛིན། །
དབྱངས་ཅན་སྤྲུལ་བསྒྱུར་ཟླ་གསལ་གཞོན་ནུ་ཡི་གར་མཁན། །དངོས་སྣང་
མི་ཡི་ཟོལ་འཆང་བརྩེ་ཆེན་གྱི་ཨ་མ། །སྙིགས་འགྲོའི་རྒུད་པ་གསོ་བའི་དམ་
བཅའ་ནི་འདོར་རམ། །དབང་ཆེན་རྟ་མཆོག་རོལ་བའི་དཀྱིལ་འཁོར་གྱི་དགྱེས་
ཞལ། །རྒྱལ་ཡུམ་རྡོ་རྗེ་ཕག་མོའི་བརྡ་སྒོ་འདི་ཕྱེས་ཡོད། །མི་འགྱུར་དཔལ་
བེའུ་དགུ་ཡི་གསེར་སྒྲོམ་ནི་བཅུ་གསུམ། །ཤར་ཕྱོགས་གཡུ་རིའི་རྩེ་ན་མདངས་
འཛིན་གྱི་ཐིག་ལེ། །ཟུང་གཉིས་བསྒོ་སྐལ་ཡིན་པས་དུས་བབས་སུ་སྣང་ངོ༌། །
གདུལ་བྱའི་རེ་བ་སྐོང་བའི་མཚན་ལྡན་གྱི་མི་མོ། །འབྲེལ་ཚད་སྦྱོར་སྒྲོལ་ཐབས་
ཀྱི་ལམ་མཆོག་ལ་དྲངས་ནས། །ཡུམ་ཆེན་ཀུན་ཏུ་བཟང་མོའི་དགོངས་ཀློང་
དུ་དབྱེར་མེད། །སྟོན་འཁོར་གཅིག་ཏུ་འཚོགས་པའི་ཐུགས་བསྐྱེད་ལ་རེམས་
རེམས། །
༈ ཨེ་ཝཾ། ཨ་ཧོ། བཞིན་མཛེས་ལང་ཚོ་གསལ་བའི་སྒེག་བཞད་ཀྱི་ལྷ་
མོ། །ན་གཞོན་བཅུ་དྲུག་འཁྲིལ་ལྡེམ་གཞོན་ཚུལ་རང་ངོམ་པའི། །འཛུམ་བཟང་
ཞལ་གྱི་དཀྱིལ་འཁོར་སྐྱེས་དམན་ལ་གཟིགས་དང་། །སྐྱེ་རྒུའི་བློ་སེམས་
འགུགས་པའི་མངའ་དབང་ནི་འབྱོར་འོང་། །བདག་འདྲའི་དམུ་རྒོད་འགྲོ་བ་
མཐའ་དག་གི་ལས་སྣང་
། །མ་ཟད་བར་དུ་ཐུགས་བསྐྱེད་དམ་བཅའ་ནི་འདོར་
རམ། །བརྩེ་ཆེན་འགྲོ་ལ་མ་གཅིག་མཚོ་རྒྱལ་གྱི་སྤྲུལ་བ། །བོད་འབངས་
107



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
སྐྱོབ་པའི་དམ་བཅའི་ཐ་ཚིག་ནི་དྲན་ནམ། །ད་ལྟ་དུས་སུ་བབས་པའི་རྟེན་
འབྲེལ་གྱི་མཐུ་འཛོམས། །འུ་ཅག་ཐབས་ཤེས་འབྲེལ་བའི་ལུས་གནད་ཀྱི་
སྤྱོད་པ། །བདེ་སྟོང་དགའ་བཞིའི་ཡེ་ཤེས་མངོན་གྱུར་དུ་སྤྱོད་ནས། །དགའ་
བྲལ་མཆོག་གི་མཆོད་པ་རོ་སྙོམས་སུ་བཞེས་དགོས། །ཨ་ཧོ་བདེ་བའི་ས་ལམ་
དུས་གཅིག་ལ་བསྒྲོད་ནས། །འབྲེལ་ཚད་དྷུ་མ་ཐ་ལར་བྱ་ཁྱུ་བཞིན་འཕུར་
འགྲོ། །
༈ ཡ་ལ་ལ། མུན་སེལ་ཡིད་ཀྱི་འཁྲི་ཤིང་ལགས། །དགུང་ཨ་སྔོན་ཉི་
ཟླ་ཆ་གཉིས་རེ། །དེ་འཁོར་གི་སྐར་ཚོགས་ཁྲི་མ་འབུམ། །ལས་རྟེན་འབྲེལ་
འཛོམས་ན་དེ་འདྲ་རེད། །གདངས་སྒྲ་ལྡན་ལྷོ་སྤྲིན་འབྲལ་མེད་རེད། །ཆར་
སིལ་མ་སྨུག་དང་འབྲལ་མེད་རེད། །ལས་རྟེན་འབྲེལ་འགྲིགས་ན་དེ་འདྲ་
རེད། །སེང་དཀར་མོ་གངས་དང་མཉམ་སྡེབ་རེད། །གངས་དཀར་ཡག་སྲིད་
པའི་བཀོད་ཐང་རེད། །ལས་རྟེན་འབྲེལ་འཛོམས་ན་དེ་འདྲ་རེད། །རི་སེར་
ཡག་ལྗོན་ཤིང་འདབ་མ་ཅན། །རྩྭ་རྩི་ཐོག་སྲིད་པའི་བཀོད་ཐང་རེད། །ཕྱུགས་
བེའུ་ལུག་ཆགས་ཀི་གཞི་མ་རེད། །ལས་རྟེན་འབྲེལ་འཛོམས་ན་དེ་འདྲ་རེད། །
ཉ་གསེར་མིག་མཚོ་དང་འབྲལ་མེད་རེད། །གཞུང་བཟང་པོའི་ཆུ་ལ་རྒྱུན་ཆད་
མེད། །སྐོམ་ཨེ་འཐུང་ཉ་མོ་རང་གི་ལག །ལས་རྟེན་འབྲེལ་འཛོམས་ན་དེ་
འདྲ་རེད། །ལྷ་བླ་ལོ་ཆོས་དང་འབྲལ་མེད་རེ། །དགོན་གྲྭ་སློབ་ཨེ་སྐྱོང་རང་
གིས་ཤེས། །ཁྲིམས་དམ་ཚིག་སྡོམ་པ་ལས་ཀྱི་དབང་། །སྲིད་བར་དོ་ཨེ་ཆོད་
108



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
རང་ལ་རག །གོང་དཔོན་པོ་སྡེ་དང་འབྲལ་མེད་རེད། །རྒྱུད་ཉོན་མོངས་དུག་
ལྔ་ལྷན་སྐྱེས་རེད། །དགྲ་ཞེ་སྡང་ཨེ་ཐུལ་རང་གིས་ཤེས། །གཉེན་བྱམས་པས་
སྐྱོང་ན་འདི་ཕྱིར་བདེ། །མ་སྲུ་མོ་གཉིས་དང་འབྲལ་མེད་རེད། །ཁོག་ཤེས་
རྒྱ་ཨེ་ཡོད་རང་ལ་རག །སྙིང་བརྩེ་བའི་གྲོགས་པོ་འབྲལ་མེད་རེད། །གཞིས་
འཁོར་བའི་བསོད་ནམས་ལས་དབང་ཡིན། །ཚེ་སྐྱིད་པ་ཉི་མ་འཆར་འཆར་
གྱིས། །ལུས་རྒས་མེད་ཚེ་དཔག་མེད་པས་སྐྱོབས། །ངག་འགྱུར་མེད་དབྱངས་
ཅན་ལྷ་མོས་སྲུངས། །ཐུགས་བདེ་སྐྱོང་ཀུན་ཏུ་བཟང་མོས་སྐྱོངས། །ཐབས་
བདེ་སྟོང་འབྲལ་བ་མེད་པར་ཤོག །ཟུང་ཐབས་ཤེས་ཡེ་ནས་མ་བྲལ་ན། །
དམའ་སྲིད་པའི་རྒྱ་མཚོ་སྟོངས་ཡང་སྲིད། །ཁྱེད་བཱི་མ་མ་ཏིའི་ཐུགས་བཞེད་
སྐོངས། །ཐུགས་བདེ་མོར་བཞུགས་དང་བསམ་དོན་འགྲུབ། །དུས་སྐད་ཅིག་
མི་འབྲལ་བརྩེ་བའི་གྲོགས། །སྐུ་བཀྲ་ཤིས་བདེ་ལེགས་ཕུན་ཚོགས་ཤོག །
༈ སྐུ་གསེར་གྱི་ཉི་མ་འོད་སྟོང་འབར། །དགོང་ཨ་སྔོན་སྤྲིན་བྲལ་ཟླ་
གཞོན་མཛེས། །འབངས་སྐར་ཚོགས་ནམ་མཁའི་རྒྱན་དུ་ཤར། །སྐུ་འབངས་
འཁོར་བདེ་བའི་འཚམས་ཞུ་ལེགས། །ཨེ་མ། ལྷོ་སྒྲ་ལྡན་གཡུ་འབྲུག་གྲགས་
དུས། །ང་མཛེས་སྡུག་རྨ་བྱའི་གར་བསྒྱུར། །ཆར་སིལ་མའི་ཁྲུས་ཆབ་གསོལ་
དུས། །འཇའ་ཐིག་ལེའི་ཨ་ལུང་སྦྲེལ་གི །སྤང་པདྨའི་ལོ་འདབ་རྒྱས་ཀི །
རོགས་དྲན་ནས་སྣང་བ་སྐྱོ་གི །ཤིང་དྲི་བསུང་ཙནྡན་ཁྲོད་ན། །བྱ་ཁུ་ལོའི་
གསུང་སྙན་སྒྲོག་གི །སྨན་བཟང་པོ་དྲུག་ལ་རོལ་དུས། །འཛུམ་སྟག་མོའི་
109



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ལས་སེམས་བདེ་གི །སྐྱིད་ཡར་ཚེས་སྤྲེལ་ཟླའི་ཚེས་བཅུ། །ས་ཡར་རྒྱས་
དགེ་བསྙེན་འབྲོང་རི། །ཆོས་ཡར་དར་པདྨའི་ཟབ་བཅུད། །དཔའ་དགྲ་འདུལ་
གཡུ་ལྷ་ཐོག་འགྱུར། །སྨན་གླིང་བཟའ་ལྷ་མཛེས་མེ་ཏོག།སྐྱིད་མཉམ་འཛོམས་
གསེར་རིའི་མདུན་ནས། །མ་མཁའ་འགྲོའི་དགོངས་བརྡ་ཤར་གི །ཐབས་
དགའ་བཞིའི་རྟེན་འབྲེལ་འགྲིག་གི །ཐུགས་དགྱེས་པའི་མཆོད་སྤྲིན་དྲན་
དུས། །སེམས་དགའ་བས་མགུར་མ་འཐེན་ཡ། །ངས་ཉིན་གཅིག་མི་དལ་
དྲན་གི །སྐྱབས་དཀོན་མཆོག་མཆོད་ན་དྲན་གི །གོས་མཛེས་ཡག་གྱོན་ན་
དྲན་གི །ཟས་ཞིམ་མངར་ཟོས་ན་དྲན་གི །དགུང་མར་མལ་རྨི་ལམ་དྲན་
གི །ནམ་ཡར་ལང་སྐུ་ཁྲུས་དྲན་གི །སྐུ་བསྙུང་བ་སེམས་ཁུར་ཆེ་གི །ཟས་
གསོལ་བ་རོ་བཅུད་མེད་ཀི །ང་གྲོགས་མོའི་སེམས་རྩ་སྐྱོ་གི །སྙིང་ཚིམ་པའི་
གསུང་ཚིག་དྲན་གི །གོས་འབོལ་གདན་མལ་ས་དྲན་གི །ལས་སྐྱིད་བསྟང་
ཟུང་འབྲེལ་དྲན་གི །ད་དགའ་དགའ་གྲོགས་པོ་ཁྱོད་དགའ། །ངས་སེམས་
སེམས་གྲོགས་པོ་ཁྱོད་སེམས། །བྱང་ན་ཐང་ཨ་ཐང་རིང་མོ། །སྐྱིད་བདེ་ཐང་
མཚོ་མོ་ཡར་འཁྱིལ། །དཔའ་དགྲ་བླའི་བླ་མཚོ་ཕྱུག་མོ། །སྨན་ང་སོ་སྐྱིད་གི་
ཚེ་མཚོ། །ཆོས་ཀ་དར་བསྟན་པ་རྒྱ་མཚོ། །ཁྲབ་དཀར་པོ་ཚེ་ཡི་ལྷ་གོས། །
གཞི་བསམ་འགྲུབ་དགྲ་དཔུང་ཟིལ་གནོན། །མདའ་སྟོང་དམར་སྲིད་པའི་
ཚེ་མདའ། །རོགས་འུ་གཉིས་ཚེ་ཐག་རིང་གི །སྨད་མདོ་ཁམས་གསེར་གྱི་ཉི་
མ་ཤར། །ཆོས་མདོ་སྔགས་བསྟན་པ་ཡར་དར་རེད། །སྲིད་འཁོར་བའི་གཞི་
རྩ་ཆོད་ངེས་རེད། །རོགས་འུ་གཉིས་གདུལ་བྱའི་ཞིང་རེད། །མ་འགྲོ་དྲུག་
110



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར།
ན
ཕ་མའི་རང་བཞིན། །སེམས་ཐུགས་བསྐྱེད་ནམ་མཁའི་མཐའ་ཁྱབ། །ལས་
འབྲེལ་ཚད་མཁའ་སྤྱོད་ཞིང་དུ། །རོགས་འུ་གཉིས་འདྲེན་སྐལ་ལོས་ཡིན། །
རི་གསེར་རི་ལྷུན་པོ་བརྗིད་ལྡན། །བཀྲ་ཤིས་པའི་ལྷ་ལུང་ནང་ན། །བཀྲ་
ཤིས་པའི་ཉི་མ་ཤར་གི །བཀྲ་ཤིས་པའི་གླུ་དབྱངས་ལེན་གི །བཀྲ་ཤིས་པའི་
མེ་ཏོག་འཐོར་གི །རོགས་འུ་གཉིས་སྐུ་ཚེ་བརྟན་གི །བཀྲ་ཤིས་པའི་སྦྲང་ཆར་
འབབ་གི །བཀྲ་ཤིས་པའི་མཚོ་མོ་འཁྱིལ་གི །བཀྲ་ཤིས་པའི་བསམ་དོན་
འགྲུབ་གི །བཀྲ་ཤིས་པའི་ཚེ་ཐག་རིང་གི །སྐུ་མྱུར་དུ་མཇལ་བའི་བཀྲ་ཤིས། །
གསུང་མྱུར་དུ་ཐོས་པའི་བཀྲ་ཤིས། །ཐུགས་དགོངས་པ་འབྲེལ་བའི་བཀྲ་
ཤིས། །སེམས་བདེ་སྟོང་རྟོགས་པའི་བཀྲ་ཤིས་ཤོག །ཐབས་དགའ་བཞི་
རྟོགས་པའི་བཀྲ་ཤིས་ཤོག །ལྷ་ཚངས་པའི་མེ་ཏོག་མཆོད་ཀི །བཀྲ་ཤིས་
པའི་ལྷ་མོ་རྣམས་ཀྱིས། །ངག་སྙན་པའི་བདེན་ཚིག་བརྗོད་ཀི །དོན་བསམ་
པ་འགྲུབ་པའི་བཀྲ་ཤིས་ཤོག །
༈ པདྨའི་ཐུགས་སྲས་ཟབ་པའི་མན་ངག་སྐོར། །ཁོ་བོས་ཉམས་ལེན་
གཅེས་ནོར་མཆོག་ཏུ་བསྔགས། །ཕ་གཅིག་བླ་མའི་རྒྱུད་འཛིན་ནམ་མཁའི་
སྙིང་། །འཇིགས་མེད་མི་ཤིགས་རྡོ་རྗེའི་ཆོས་བདུན་ལྡན། །ལེགས་བྱས་
དགེ་བའི་དཔལ་ཡོན་ཕུན་སུམ་ཚོགས། །ཏཱ་རེ་བྱིན་བརླབས་འཇིགས་བརྒྱད་
གཡུལ་ལས་རྒྱལ། །ལྷག་པའི་ལྷ་མཆོག་རྗེ་བཙུན་མྱུར་དཔའ་མོ། །ཟུང་
འཇུག་བདེ་བས་འགྲོ་ཁམས་དོང་ནས་སྤྲུགས། །ཐབས་ཤེས་འབྲལ་མེད་བྱང་
111



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
ཆུབ་སྙིང་པོའི་གྲོགས། །ཡུན་རིང་སྨོན་བཞིན་འབྲེལ་བའི་ཉི་ཟླ་ཟུང་། །ཇི་
སྲིད་བར་དུ་གནས་པའི་རྟེན་འབྲེལ་འགྲིགས། །རྣམ་དཀར་དགེ་བའི་ལེགས་
བྱས་ཇི་སྙེད་པ། །རླབས་ཆེན་འགྲོ་བའི་དོན་དུ་ཡུན་རིང་བསྔགས། །རྒྱ་ཆེན་
ཆོས་ཀྱི་འཁོར་ལོ་མྱུར་བསྐོར་ནས། །མདོ་སྔགས་བསྟན་པའི་རྒྱལ་མཚན་
ཡུན་དུ་བསྒྲེང་། །ཕྱོགས་ལས་རྣམ་པར་རྒྱལ་བའི་དགེ་མཚན་ལྡན། །ས་གསུམ་
འདྲེན་མཆོག་ཁྱེད་ལ་གུས་འདུད་དོ། །
༈ ཨ་ཧོ། དགའ་གདུང་གུས་བཅས་སྨེང་ཚིག་འཐོར་བའི་གླུ། །དྲན་ཡང་
དྲན་བཞིན་མིག་ཆུ་འཐོར་བཞིན་ལེན། །ཁྱེད་ཨ་སྔོན་སྐྱོན་བྲལ་ཡིན་ཡང་། །
རྒྱང་ལྷོ་སྤྲིན་ཕྱུག་མོས་སྒྲིབ་ཀི །ངའི་སེམས་རྩ་ཡང་ད་སྨེང་གི །ཤར་ཁྲི་གདུགས་
ཉི་མ་ཤར་དུས། །རླུང་ན་བུན་འཇའ་སྤྲིན་འཁྲིགས་ཀི །ངའི་སེམས་རྩ་ཡང་
ད་སྨེང་གི །ནུབ་བཅོ་ལྔའི་དུང་ཟླ་ཚེས་དུས། །དགུང་སྐར་ཚོགས་ཐིག་ལེས་
སྒྲིབ་གི །སེམས་ཁྱོད་ཕྱོགས་ས་ལ་སྐྱོ་གི །ངའི་སེམས་རྩ་ཡང་ད་སྨེང་གི །ལྷོ་
གཡུ་འབྲུག་སྐད་གདངས་མཐོ་གི །དགུང་ཆར་སྤྲིན་སིལ་མ་འབབ་ཀི །སྨུག་
ལ་ལོང་འཐིབ་གི་འདུག་དུས། །རོགས་བསམ་ནས་སེམས་རྩ་སྨེང་གི །སྟོན་
མགོ་མའི་ཡོས་ཟླ་ཚེས་དུས། །རླུང་སིལ་མའི་མུ་འཁྱུད་བསྐོར་གི །རྩྭ་འཇག་
མས་བཤུག་གླུ་ལེན་གི །རོགས་དྲན་ནས་སེམས་རྩ་སྨེང་གི །གདན་གྲུ་བཞི་
སུམ་བརྩེགས་སྟེང་གི །ང་མལ་ཉལ་ལུས་པོ་བདེ་ཡང་། །རོགས་དྲན་དུས་
སེམས་རྩ་སྐྱོ་གི །གཏམ་སྙན་མོའི་ནང་ཚིག་དྲན་གི །ཐབས་བདེ་སྟོང་ཁ་སྦྱོར་
112



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞུ་ཕྲིན་ཕྱག་ཡིག་ཕྱོགས་བསྡུས་པདྨའི་ཕྲེང་བ་སྐོར། ན
དྲན་གི །ཞལ་མཛེས་འཛུམ་གཟི་མདངས་དྲན་གི །སྔོན་ལས་སྨོན་དམ་ཚིག་
དྲན་གི །བརྡ་གཏེར་གནས་ཤོག་སེར་དྲན་གི །རྗེའི་དམ་ཚིག་འགྱུར་མེད་
དྲན་གི །སྨད་མདོ་ཁམས་གདུལ་ཞིང་དྲན་གི །ཕ་བླ་མའི་བཀའ་དྲིན་དྲན་
གི །ཚིག་མི་བརྗེད་སེམས་གི་རི་མོ། །ལས་གར་བསྐོས་ཐོད་པའི་རི་མོ། །
ལུས་ལན་བརྒྱར་བླངས་ཀྱང་འདག་མེད། །རོགས་འུ་གཉིས་བྱ་བ་ལོས་ཡིན། །
སྐུ་བདེ་མོར་བཞུགས་ལ་བཀྲ་ཤིས། །གསུང་སྙན་མོའི་འཕྲིན་ཆ་བཀྲ་ཤིས། །
ཐུགས་བདེ་མོའི་བློ་སེམས་བཀྲ་ཤིས། །ཕྱོགས་ཀུན་ནས་ཡོན་ཏན་བཀྲ་ཤིས། །
ཡིད་སྨོན་པའི་བསམ་དོན་འགྲུབ་ཤོག །
༈ ཏཱར་པོ། ཡིད་བརྩེ་གྲོགས་སྙིང་གི་འཁྲི་ཤིང་ལགས། །སྔོན་རྒྱ་ནག་འོ་
མའི་ས་མཚམས་ན། །ཤིང་བརྗིད་ལྡན་ལྗོན་ཤིང་རྩེ་རུ། །མགྲིན་གསུང་སྙན་
འདབ་ཆགས་བྱིའུ་ཆུང་། །སྤུ་མཛེས་སྡུག་སྒྲོ་མདངས་ངོམ་བཞིན། །ལས་སྐྱིད་
སྡུག་ཨེ་དྲན་གྲོགས་གཅེས། །
༈ དེ་ལོས་དྲན་གཏན་གྲོགས་བཟང་པོ། །ལུས་འདབ་ཆགས་བྱ་ཡི་གཟུགས་
ལ། །ངག་དུས་གསུམ་རྒྱལ་བའི་གསུང་མཆོག །སེམས་ཆོས་ཉིད་དོན་གྱི་རྣལ་
འབྱོར། །ཡིན་ཨེ་དགོངས་སྙིང་གི་གྲོགས་མཆོག །ཤར་ཙནྡན་ནགས་ཀླུང་
ཕྱུག་མོ་ནས། །ལུས་ཉམ་ཆུང་བྱེའུའི་གཟུགས་སུ་འདུག །སེམས་མཐུན་པའི་
བརྩེ་གདུང་ཞེ་ནས་དྲན། །
113



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
༈ འོ་ཡ། ཡང་གསོན་དང་གཏན་གྱི་གྲོགས་བཟང་མ། །ལས་དག་པའི་
སྐྱེ་བ་བླངས་བའི་ཚེ། །མགོན་རིག་འཛིན་པདྨའི་ཞབས་དྲུང་དུ། །འཁོར་རྗེ་
འབངས་འདུས་པའི་ལྷ་གྲལ་དུ། །ལས་དམ་ཚིག་འགྱུར་མེད་ཕྲེང་བ་སྦྲེལ། །
དཔལ་གསང་སྔགས་སྲོག་གི་བདུད་རྩི་འཐུང་། །དུས་གཏན་དུ་འགྲོགས་པའི་
སྨོན་ལམ་བཏབ། །ཡང་བསྟན་འགྲོར་སྨིན་པའི་དམ་བཅའ་བཞག །ཟུང་ཐབས་
ཤེས་འབྲེལ་བའི་རྟེན་འབྲེལ་བསྒྲིགས། །སྐྱིད་ལས་སྨོན་འབྲེལ་ལུགས་དེ་
འདྲ་རེད། །ལས་མ་དག་སྐྱེ་བ་བླངས་བའི་ཚེ། །རྒྱ་ཙི་ནའི་ཡུལ་ཆེན་འོ་མའི་
སན། །ཤར་ཙནྡན་ནགས་ལྗོངས་ལྗོན་ཤིང་རྩེར། །ལུས་ཉམ་ཆུང་འདབ་ཆགས་
དུད་འགྲོའི་གཟུགས། །ཤིང་ལྗོན་པའི་ཐོག་འུ་སྦྱིན་རེས་བྱས། །ངག་སྙན་པའི་
གཏམ་གླེང་སྨྲ་རེས་བྱས། །ལུས་མཛེས་སྡུག་གཤོག་རྩལ་ངོམ་རེས་བྱས། །
སེམས་དགའ་གདུང་འདུན་མ་འབྲལ་མེད་བྱས། །ཁྱིམ་བྱེའུ་ཚང་བདེ་བའི་
གནས་ཁང་བྱས། །ཤིང་ལྗོན་པའི་ཚལ་ནས་ཡུལ་གཞི་བྱས། །སྐྱིད་དགའ་
བདེའི་དཔལ་ལ་སྤྱོད་པའི་ཚེ། །བྱ་རྒྱ་ཁྲ་ཧོར་བ་སྡིག་རྒན་དེས། །སྐབས་མ་
རུངས་བསམ་ངན་དྲག་པོའི་མཐུས། །གནས་ཡུལ་དགུ་འགྲིམ་ཞིང་བྲོས་པའི་
ཚེ། །གནས་བཀྲེས་སྐོམ་སྡུག་བསྔལ་གང་མྱོང་ཡང་། །བློ་འགྱུར་མེད་དད་
འདུན་བརྟན་པོའི་ངང་། །བྱམས་བརྩེ་གདུང་སྣང་བ་ཇེ་མཐུན་ཡིན། །ལས་
སྐྱིད་སྡུག་མྱོང་ཚུལ་དེ་འདྲ་རེད། །ཁྱོས་འུ་དྲན་མ་གསང་ཏཱར་པོ་ལོ། །
114



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
པར་བྱང་སྨོན་ཚིག་
ཨོཾ་སྭ་སྟི།
རབ་འབྱམས་རྒྱལ་བ་རྒྱ་མཚོ་སྤྲོ་བསྡུས་དཔྱིད། །
གུ་རུ་ཡིད་བཞིན་ནོར་བུ་ཡབ་ཡུམ་གྱིས། །
ལས་ཀྱི་མེ་ཏོག་ཕོག་པའི་བུ་རྒྱུད་ལ། །
བདེན་ཚིག་རྡོ་རྗེའི་གསུང་གི་དངོས་གྲུབ་སྩོལ། །
ཨ་པོ་དཔའ་བོ་ཆོས་དབྱིངས་རྡོ་རྗེ་ཡི། །
ཟབ་ཏིག་དགོངས་པའི་གཏེར་བྱོན་བདུད་རྩིའི་རྒྱུན། །
བྱིན་རླབས་དྲོད་དུ་འཁྱིལ་བ་ཆོས་ཀྱི་མཛོད། །
བསྟན་འགྲོའི་རྒུད་པ་སེལ་བའི་གསོས་སུ་ཆེ། །
ཨོ་རྒྱན་གཏེར་འབྱིན་ནམ་མཁའ་གླིང་བ་དང་། །
རྒྱལ་ཡུམ་ཏཱ་རེ་བདེ་ཆེན་རྒྱལ་མོ་ཡི། ། །
ཟབ་གཏེར་མཁའ་འགྲོའི་ཞལ་རླངས་མ་ཡལ་བའི། །
ཆོས་མཛོད་ཆེན་པོ་གསང་ཆེན་བསྟན་པའི་རྒྱན། །



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
དུས་བབ་གཏེར་འབྱིན་རྒྱལ་པོ་ཡབ་སྲས་ཀྱི། །
ཀློང་ཆེན་ཟབ་ཆོས་ཉི་ཟླ་ཟུང་གི་དབྱིག ། །
འཕྲུལ་གྱིས་དུ་མར་བསྐྲུན་པ་འདི་ཡི་དགེས། །
བཀའ་གཏེར་འོད་ཀྱི་སྣང་བ་འབར་གྱུར་ཅིག །
ཟབ་ཆོས་ཟུང་ལ་འབྲེལ་ཐོགས་གང་ཟག་གིས། །
རིག་འཛིན་བརྒྱུད་པའི་གྲོལ་ལམ་རྙེད་པ་དང་། །
འགྲོ་ཀུན་གདོད་མའི་མགོན་པོའི་གོ་འཕང་ལ། །
དབུགས་ཆེན་འབྱིན་པའི་བྱེད་པོ་ཉིད་གྱུར་ཅིག །
སྔ་འགྱུར་བསྟན་ཞབས་གཏེར་གྱིས་སྐྱོང་བའི་དུས། །
གཏེར་སྟོན་བརྒྱ་རྩ་ཡང་གཏེར་སྟོང་རྩ་དང་། །
སྤྲུལ་པའི་གཏེར་ཕྲན་བྱེ་བ་ས་ཡ་ཡི། །
ཟབ་གཏེར་བསྟན་པས་ས་ཆེན་མཛེས་གྱུར་ཅིག །
རྒྱལ་དབང་པདྨའི་བསྟན་པ་འཛིན་སྐྱོང་ལ། །
རྣམ་པར་བརྩོན་པའི་དགེ་འདུན་རྒྱ་མཚོའི་སྡེ། །
ཞབས་པད་རྟག་བརྟན་མཛད་ཕྲིན་དཀར་པོ་ཡིས། །
འཛམ་གླིང་རྫོགས་ལྡན་དུས་སྟོན་ཁུག་གྱུར་ཅིག །



ན
དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག་
ཅེས་སྐྱབས་རྗེ་ནམ་སྤྲུལ་རིན་པོ་ཆེའི་གདུང་སྲས་གཞི་སྤྲུལ་རིན་པོ་ཆེ་ལྷག་བསམ་རྣམ་དག་མཆོག་
དང༌། ཨ་པོ་ལྷ་སྲས་འགྱུར་མེད་རྡོ་རྗེའི་ཡང་སྲིད་དུ་གཏེར་ལུང་དུ་མས་བསྔགས་པ་ཆོས་ཀྱི་མཆེད་པོ་དམ་
པ་མཆོག་སྤྲུལ་མཚོ་བྱུང་བཞད་པའི་རྡོ་རྗེ་ཟུང་གི་གཙོས་ཆོས་བདག་བུ་སློབ་ཚོགས་ཀྱིས་བསྟན་འགྲོའི་
གསོས་སུ་ཐུགས་བསྐྱེད་དེ། ཨ་པཾ་གཏེར་ཆེན་རིན་པོ་ཆེ་ཨོ་རྒྱན་ཕྲིན་ལས་གླིང་པའི་ཟབ་པོད་ཡོངས་དང་།
སྐྱབས་རྗེ་ཆོས་ཀྱི་རྒྱལ་པོ་༧དཔལ་ཨོ་རྒྱན་ནམ་མཁའ་གླིང་བ་དང་། རྒྱལ་ཡུམ་ཏཱ་རེ་བདེ་ཆེན་ལྷ་མོ་ཟུང་
ལྡན་གྱི་གཏེར་བྱོན་ཆོས་ཚན་ཡོངས་ཏེ། གཏེར་ཁ་གོང་འོག་གཉིས་ཀྱི་ཆོས་སྡེ་ཟུང་མཉམ་གཅིག་ཏུ་པར་
སྐྲུན་ཆོས་སྦྱིན་གྱི་བགྱི་བ་རླབས་ཆེན་གནང་སྐབས། གཏེར་ཆེན་བླ་མ་ཡབ་ཡུམ་གྱི་སློབ་རྒྱུད་གྲལ་མཐའ་རུ་
སྨོན་ལམ་ཐེབས་པའི་སྤྲང་འཁྱམ་པ་སྨིན་དབུས་པོ་འམ་མིང་གཞན་འཇིགས་མེད་བརྩེ་ལྡན་རྡོ་རྗེ་རུ་འབོད་པ་
དེས་རབ་གནས་ཆུ་འབྲུག་ཟླ་༦པའི་དུས་ཚེས་དགེ་བར་སྨོན་པ་དགེའོ། །



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
མཇུག་ཏུ་ཞུ་བའི་གཏམ།
དེའང་དུས་བབས་ཀྱི་གཏེར་འབྱིན་འཁོར་ལོས་སྒྱུར་བ་ཆེན་པོ་རྒྱལ་
དབང་པདྨའི་རྒྱལ་ཚབ་ཨོ་རྒྱན་ཕྲིན་ལས་གླིང་པའམ་ཨ་པཾ་གཏེར་ཆེན་དཔའ་བོ་
ཆོས་དབྱིངས་རྡོ་རྗེ་རིན་པོ་ཆེ་མཆོག་གི་གཏེར་བྱོན་དང་། རང་རེ་སྐལ་བཟང་
གི་གདུལ་བྱ་རྒྱ་མཚོའི་རིགས་བདག་གཅིག་པུ། ཁྱབ་བདག་གཏེར་ཆེན་བླ་
མ་ཤེས་བྱ་ཀུན་གཟིགས། མཚན་བརྗོད་པར་དཀའ་ཡང་དོན་གྱི་སླད་དུ་མཚན་
ནས་སྨོས་ན། དཔལ་འཇའ་ལུས་གྲུབ་པའི་དབང་ཕྱུག་ཆེན་པོ། ༧ཨོ་རྒྱན་
འཇིགས་མེད་ནམ་མཁའ་གླིང་པ་རིན་པོ་ཆེ་དང་། མཁའ་འགྲོ་རིན་པོ་ཆེ་༧ཏཱ་
རེ་བདེ་ཆེན་ལྷ་མོ་ཟུང་གི་གཏེར་བྱོན་སྟེ། གཏེར་ཁ་གོང་འོག་གཉིས་ཀྱི་ཟབ་
གཏེར་ནམ་མཁའ་རྒྱ་མཚོའི་ཆོས་ཚན་མཐོང་ཡུལ་དུ་གྱུར་པ་ཡོངས་རྫོགས་
ཕྱོགས་གཅིག་ཏུ་བསྒྲིགས་ཏེ་དཔར་དུ་བསྐྲུན་ནས་རྒྱ་ཆེ་བའི་ཀློག་མཁན་དག་གི་
སྤྱན་ལམ་དུ་ཕུལ་བ་ནི། བཀའ་དྲིན་མཚུངས་པ་དང་བྲལ་བའི་འདྲེན་མཆོག་དཔལ་
ལྡན་བླ་མ་རིན་པོ་ཆེ་ཟུང་གི་ཐུགས་ཀྱི་དགོངས་པ་ཡོངས་སུ་རྫོགས་ཤིང་བདག་
སོགས་རིགས་ཅན་གསུམ་གྱི་གདུལ་བྱ་མཐའ་དག་ཐུགས་བརྩེ་ཆེན་ཡེ་ཤེས་
ཞགས་པས་ནམ་ཡང་མི་འདོར་བར་སྐྱེ་དང་ཚེ་རབས་ཀུན་ཏུ་འབྲལ་མེད་རྗེས་
སུ་འཛིན་པ་དང་། སྒྲུབ་བརྒྱུད་ཤིང་རྟ་བརྒྱད་ཀྱི་གཙོས་གངས་ཅན་ཆོས་ཀྱི་ཁོར་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
ཡུག་ཀུན་ཏུ་ཡོངས་སུ་གྲགས་པའི་མདོ་སྔགས་ཟུང་འཇུག་གི་བསྟན་པའི་ཆེ་
བ་ནམ་ཡང་ནུབ་པ་མེད་པ་དང་། ཁྱད་པར་དུ་སྔ་འགྱུར་བསྟན་པའི་སྙིང་བོ་ངེས་
གསང་རྡོ་རྗེ་ཐེག་པའི་སྡེ་སྣོད་འོད་གསལ་རྫོགས་པ་ཆེན་པོ་སོགས་ཟབ་གཏེར་
ཡིད་བཞིན་གྱི་ནོར་བུའི་ཆོས་སྡེ་རིན་པོ་ཆེའི་ཕྲིན་ལས་གང་ཞིག་ཕྱོགས་དུས་
ཀུན་ཏུ་དར་ཞིང་རྒྱས་ལ་ཡུན་རིང་དུ་གནས་ཤིང་། དེ་ཉིད་འཛིན་སྐྱོང་སྤེལ་བའི་
བསྟན་འཛིན་དགེ་འདུན་གྱི་སྡེ་དང་བཅས་པ་ཉམས་མེད་མཐར་རྒྱས་སུ་འཚོ་
ཞིང་གཞེས་ལ་བཤད་སྒྲུབ་འཁོར་ལོ་གསུམ་གྱི་མཛད་ཕྲིན་སྣང་བ་དཀར་པོས་
ས་གསུམ་ལ་དབང་བྱེད་པས་སྙིགས་དུས་ཕྱི་ནང་སྣོད་བཅུད་ཀྱི་རྒུད་པ་ལྷག་
མེད་དུ་གྲོལ་དེ་བདེ་སྐྱིད་རྫོགས་ལྡན་དང་པོས་དཔལ་གྱིས་འཚོ་ཞིང་སེམས་
ཅན་ཐམས་ཅད་རྣམ་གྲོལ་སངས་རྒྱས་ཀྱི་གོ་འཕང་ལ་འགོད་ཅིང་འཁོར་བའི་
རྒྱ་མཚོ་དོང་ནས་སྤྲུགས་པའི་རྟེན་འབྲེལ་གྱི་ཆེ་བའང་ཡིན། །
ད་དུང་ཟུར་དུ་ཞུ་རྒྱུ་ཞིག་ལ་ཟབ་ཆོས་འདི་ཉིད་དཔེ་སྐྲུན་བགྱི་བ་ལ་བླ་ན་མེད་པའི་རྒྱབ་
སྐྱོར་གནང་མཁན་གྱི་ལུགས་གཉིས་མཁྱེན་དཔྱོད་ཡངས་པའི་དམ་པ་ཚེ་རིང་མགོན་པོ་ལགས་
དང༌། རྗེ་ཐབས་ཤེས་ཟུང་གི་ཟབ་གཏེར་རྡོ་རྗེའི་ཆོས་བདག་མཆོག་གྱུར་མཁས་དབང་མཁན་
སྤྲུལ་རིན་པོ་ཆེ་པདྨ་འོད་གསལ་མཐའ་ཡས་དང་མཁའ་འགྲོ་པདྨ་དབྱངས་ཅན། མཁས་བཙུན་
བཟང་པོའི་དཔལ་གྱིས་རྣམ་པར་སྤྲས་པའི་སྡེ་སྣོད་འཛིན་པ་སྨིན་དབུས་པོ་ལགས་དང་བསོད་དར།
དགེ་སྒྲོལ་མ་ཚེ་བརྟན། གཞན་ཡང་སི་ཁྲོན་མི་རིགས་དཔེ་སྐྲུན་ཁང་སོགས་ལ་ཡང་བཀའ་དྲིན་
ཆེ་ཞུས་པ་ལགས་སོ། ། བོད་རབ་རྒྱན་ཆུ་འབྲུག་ཟླ་༨ཚེས་༡༦ལེགས་པ་བརྒྱད་འཛོམས་ཀྱི་དུས་བཟང་ལ། སྒྲིག་པ་པོས།



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གཉིས་པ་ཡེ་ཤེས་ལྡན་སའི་གྲངས་ཀྱི་གླེགས་བམ།
པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཆོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ། །



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
OA）
༧ དཔལ་ཨ་བྷུ་ཏཱ་རེ་ཟུང་གི་ཟབ་གཏེར་གསུང་འབུམ་བཞུགས་སོ། །
པོད་བཅུ་གཉིས་པ།
སྙན་ལུང་ཟབ་གཏེར་དཔེ་རྙིང་དཔེ་སྐྲུན་ཚོགས་པ།
གཙོ་འཛིན་པ། །
གཞི་སྤྲུལ་ལྷག་བསམ་རྣམ་དག
སྤྱི་ཁྱབ་གཙོ་སྒྲིག་པ། །
མཚོ་བྱུང་བཞད་པའི་རྡོ་རྗེ།
སྒྲིག་སྦྱོར་བ།
སྒྲོལ་མ་ཚེ་བརྟན། སྐྱིད་མཚོ།མཚོ་བྱུང་བཞད་པའི་རྡོ་རྗེ། རྣམ་འདྲེན་བཀྲ་ཤིས།
ཞུ་དག་པ།
མཚོ་བྱུང་བཞད་པའི་རྡོ་རྗེ། སྨིན་དབུས་པོ། བསོད་ནམས་དར་རྒྱས།
བདུད་འདུལ་དགྱེས་པ། ཨོ་རྒྱན་ཤེས་རབ། ལྷུན་གྲུབ་རྡོ་རྗེ། །
དབྱངས་ཅན་བཞད་པ། རིན་ཆེན་བཟང་པོ།
སྒྲོལ་མ་ཚེ་བརྟན། །
དཔེ་དེབ་ཇུས་འགོད་པ། །
མཚོ་བྱུང་བཞད་པའི་རྡོ་རྗེ།
པར་བཅུག་ལྷ་སྐུ་བརྙན་རིས།
དགེ་ལེགས་སྨོན་སོགས།



༄༅། །ལྷོ་ཕྱོགས་སྐྱོང་བའི་རྒྱལ་པོ་འཕགས་སྐྱེས་པོ།



DAD
_ls 318
SIANY ON
SAalone7
JUUUUUUUUN
UUUUUUDDU
ப்ப்ப்ப்ப்ப
UைUU
UUUUUUUUUUUU



དཔ་ཅིད
ཏ
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དབལ་རྩ་རྒྱུད་ལས་གསུང་སོ།།



སྤྱིའི་དེབ་གྲངས་ཉེར་བརྒྱད་པ།
པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རི་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཆོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
