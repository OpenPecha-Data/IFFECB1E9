༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W2PD17467
14PD2928
ImageGroup:
ISBN:
PD2028
LCCN:
n/a
Title:
ཏཱ་རེ་ལྷ་མོ་དང་ནམ་སྤྲུལ་འཇིགས་མེད་ཕུན་ཚོགས་ཀྱི་གཏེར་ཆོས།
|tA re lha mo dang nam sprul "jigs med phun tshogs kyi gter chos/
ཏཱ་རེ་ལྷ་མོ
Author:
tA re lha mo
na
Descriptor:
Original Publication:
Place:
Publisher:
n/a;n/a
khreng tu'u/
si khron tang deb tshogs pa/ si khron mi rigs dpe skrun khang |
2012
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
In/a
n/a
Scanned at Tibetan Buddhist Resource Center, 150 West 17th St, New York City, NY
10011, US.



༄༅། །དཔལ་ཨ་བྷུ་ཏཱ་རེ་ཟུང་གི་ཟབ་གཏེར་གསུང་འབུམ་བཞུགས་སོ། །
༄༅། །ཁྱབ་བདག་གཏེར་ཆེན་བླ་མ་འཇའ་ལུས་པ་དཔལ་མཉམ་མེད་
ནམ་མཁའ་གླིང་པ་རིན་པོ་ཆེ་དང་མཁའ་འགྲོ་རིན་པོ་ཆེ་ཏཱ་རེ་ལྷ་མོ་
ཟུང་གི་ཟབ་གཏེར་ནམ་མཁའ་མཛོད་ཀྱི་ཆོས་སྡེ་ལས་
པོད་བཅུ་གསུམ་པ་ཀུན་ཏུ་འོད་རྡོ་རྗེའི་
སའི་གྲངས་ཀྱི་གླེགས་བམ་
བཞུགས་སོ། །
སྙན་ལུང་ཟབ་གཏེར་དཔེ་རྙིང་དཔེ་སྐྲུན་ཚོགས་པ།
p
©
་
pa
ཀྱི@
༄༅།
()
སི་ཁྲོན་དཔེ་སྐྲུན་ཚོགས་པ། སི་ཁྲོན་མི་རིགས་དཔེ་སྐྲུན་ཁང་།
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



ماله
وه



༄༅། །ཁྱབ་བདག་གཏེར་ཆེན་བླ་མ་འཇའ་ལུས་པ་༧དཔལ་མཉམ་མེད་
ནམ་མཁའ་གླིང་པ་རིན་པོ་ཆེ་དང་༧མཁའ་འགྲོ་རིན་པོ་ཆེ་ཏཱ་རེ་ལྷ་མོ་
ཟུང་གི་ཟབ་གཏེར་ནམ་མཁའ་མཛོད་ཀྱི་ཆོས་སྡེ་ལས་
པོད་བཅུ་གསུམ་པ་ཀུན་ཏུ་འོད་རྡོ་རྗེའི་
སའི་གྲངས་ཀྱི་གླེགས་བམ་
བཞུགས་སོ། །
དཔལ་སྙན་ལུང་ཐེག་ཆེན་ཆོས་འཁོར་གླིང་གིས་བསྒྲིགས།
ས
སི་ཁྲོན་དཔེ་སྐྲུན་ཚོགས་པ།
སི་ཁྲོན་མི་རིགས་དཔེ་སྐྲུན་ཁང་།



༄༅། །འཇིགས་མེད་རྟོགས་པའི་བྱིན་ཆེན་རྒྱས་བཏབ་ཟབ་གཏེར་རིན་ཆེན་མཛོད་ཀྱི་སྒོ། །
དགོངས་པའི་རྩལ་གྱིས་དུས་སུ་འགྲོལ་མཁས་གསང་འཛིན་ཌཱཀྐི་ཏཱ་རེ་མའི། །
ཆོས་ཉིད་ནམ་མཁའི་ཀློང་དབྱིངས་ལས་རྡོལ་མན་ངག་ཡིད་བཞིན་ནོར་གྱི་དཔྱ། །
ཕུན་ཚོགས་རྟེན་འབྱུང་འཛིན་མར་ལེགས་བརྡལ་ཆོས་སྦྱིན་འདོད་དགུའི་དུས་སྟོན་དར། །
རབ་རྒྱན་ས་གླང་ཟླ་ཚེས་ལ་བསྟན་འཛིན་རྒྱ་མཚོས།



ཆོས་སྐུ་ཀུན་བཟང་ཡབ་ཡུམ་ལ་ཕྱག་འཚལ་ལོ། །



༄༅། །འགྲོ་མགོན་ཆོས་ཀྱི་རྒྱལ་པོ་༧དཔལ་ཨོ་རྒྱན་འཇིགས་མེད་ནམ་མཁའ་གླིང་པ་རིན་པོ་ཆེ་དང་༧མཁའ་འགྲོ་རིན་པོ་ཆེ་ཏཱ་རེ་བདེ་ཆེན་ལྷ་མོ་ཟུང་ལ་ན་མོ།
至尊伏藏大师一切法遍智者年龙上师佛母仁波切
Religious Leader The Omniscient Lama Discover of Fieasuie Piostial Palogyan Fiemed Nianlong Parents Rinpoche



དང་
བ
ན
ན
མ་
༄༅། །ཁྱབ་བདག་གཏེར་ཆེན་རིན་པོ་ཆེ་ཤེས་བྱ་ཀུན་གཟིགས་༧དཔལ་ཨོ་རྒྱན་འཇིགས་མེད་ནམ་མཁའ་གླིང་པ་མཆོག་ལ་ན་མོ།
T། XL # - JE ༠ ཐ ] E; @ 16 པ་ - ， = #g P DE –་ ༡༦ E]
Piostiale Palogyan Figmed Namkha Lingpa Rinpoche. The Omniscient Lama of Amdo Discoveiei of Tieasuie



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་དཔེ་སྐྲུན་གསལ་བཤད།
དཔེ་སྐྲུན་གསལ་བཤད།
ཇི་སྐད་དུ་ཆུ་ཀློང་རོལ་བའི་མདོ་ལས། ང་ཡི་བསྟན་པའི་ཆོས་ཀྱི་གཞུང་།།
ཐུགས་ནས་ཐུགས་ཀྱི་གཏེར་ཏུ་སྦས། །ཡང་ན་ས་ཡི་སྙིང་པོར་བྱ། །ཅི་ཕྱིར་མུ་
སྟེགས་ཅན་མགོ་རྒོད། །ངེས་དོན་དཀྲུགས་པར་གྱུར་ཏ་རེ། །དེ་ཕྱིར་ཆུ་ཀླུང་
རྒྱུན་མི་གཅོད། །ཞེས་དང་། མདོ་གཞན་ལས། དོན་ལ་ངེས་པའི་གདེང་རྙེད་
ན། །སེམས་ལས་ཆོས་གཏེར་འབུམ་ཕྲག་རྡོལ། །ཞེས་དང་། གཏེར་ཆེན་རཏྣ་
གླིང་པས། ཤིན་ཏུ་ཟབ་པའི་མཐར་ཐུག་སྙིང་པོ་རྣམས༔ ཕྱིར་ཡང་བོད་རྣམས་
གསར་ངེས་ཆེ་བ་དང༔ སྙིགས་མའི་འགྲོ་ལ་ལྷག་པར་སྙིང་བརྩེ་བསཿ མཐའ་
དབུས་ཐམས་ཅད་གཏེར་གྱིས་བཀང་ནས་བཞག ལུས་ཅན་བུ་དང་འཕྲད་
པའི་སྨོན་ལམ་བཏབས༔ མ་འོངས་དུས་སུ་རྟོག་གེ་ཐ་སྙད་མཁན རང་ཆེ་
འབྱིན་ཅིང་གཏེར་ལ་རྩོད་ན་ཡངཿ སྙིགས་མའི་ཆོས་བྱེད་ཕལ་ཆེར་གཏེར་གྱིས་
འདྲེན༔ ཟབ་ལ་ཁ་ཚང་མ་སྒྲིབ་མཐའ་རྒྱས་ཤིང༔ གདམས་པ་སྣ་རེས་གང་
ཟག་གྲོལ་བར་ངེས༔ དེ་བས་ལས་སད་སྐལ་ལྡན་སྦྱངས་པ་ཅན༔ འཆི་བ་དྲན་ན་
གཏེར་ཆོས་ཉམས་སུ་ལོངསཿ ཚེ་གཅིག་ཐར་ལམ་ཐོབ་པོ་རྗེས་འཇུག་རྣམས༔
སྙིགས་དུས་གཏེར་ལ་མོས་པའི་སྐལ་ལྡན་རྣམས༔ དེང་སང་གུ་རུའི་ཞལ་མཐོང་
སྨོན་ལམ་བཏབས༔ ཐམས་ཅད་ལས་ཅན་ཡིན་པས་དགའ་བ་སྒོམས༔ ཞེས་



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དང་། ཨོ་རྒྱན་ཆེན་པོས། སྙིགས་མའི་དུས་སུ་བསྟན་མཐའ་གཏེར་གྱིས་སྐྱོང
ཞེས་སོགས་བཀའ་གཏེར་གཉིས་སུ་གསུངས་པ་ལྟར། ཟབ་མོའི་ཆོས་གཏེར་
རྣམས་ནི་རྒྱལ་དབང་ཨོ་རྒྱན་ཆེན་པོས་མ་འོངས་སྙིགས་མ་ལྔ་བདོའི་འགྲོ་བ་
རྣམས་འདུལ་བའི་ཕྱིར་དུ་གཏེར་སྟོན་སྤྲུལ་སྐུ་ཉིད་རྗེས་སུ་བཟུངས་ཏེ་སྨིན་
གྲོལ་གྱི་གདམས་པ་མ་ལུས་པའི་བཀའ་གཏད་རིག་སྟོང་གཉུག་མའི་དབྱིངས་སུ་
སྨོན་ལམ་གྱི་གཏད་རྒྱ་མཛད་པའི་ཟབ་ཆོས་བརྒྱུད་པ་དྲུག་ལྡན་གྱི་དབང་གི་
ཆུ་བོ་མ་ནུབ་པ། འཆི་མེད་མཚོར་འཁྲུངས་རྒྱལ་བའི་ཐུགས་ཀྱི་ཡང་བཅུད།
རིག་འཛིན་མཁའ་འགྲོ་འབུམ་གྱི་སྙིང་ཁྲག་གི་དྭངས་མ། བྱིན་རླབས་ཀྱི་ཚན་
ཁ་མ་ཉམས་ཤིང་མདོ་སྔགས་ཆོས་ཚུལ་རྒྱ་མཚོའི་ཟབ་གནད་འདུས་པ། གྲོལ་
བ་བཞི་ལྡན་གྱི་ཕྲིན་ལས་རྨད་དུ་བྱུང་བས་དུས་ངན་སྙིགས་མར་འདུལ་མདོའི་
བསྟན་པ་མི་བཞུགས་པའི་གནས་རྣམས་སུ་ཡང་ཟབ་མོ་གཏེར་གྱི་བསྟན་པ་
མི་ནུབ་དར་ཞིང་རྒྱས་ཏེ་འགྲོ་བ་གདུལ་དཀའ་བ་མཐའ་དག་སྒྲོལ་བར་མཛད་
པ་ཆོས་ཉིད་ཡིན་པ་ལྟར། སྐབས་འདིར་ཡང་། མུ་ཏིག་བཙད་པོའི་སྤྲུལ་པའི་
རོལ་གར་ ཐང་སྟོང་རྗེས་བཟུང་ཕྲིན་ལས་གླིང་བཞིར་ཁྱབཿ དབང་མདོག་
ཐུགས་གཏེར་བཅུ་གསུམ་བཀའ་བབས་པཿ ཆོས་དབྱིངས་རྡོ་རྗེའི་ཞབས་ལ་
གསོལ་བ་འདེབས༔ ཞེས་གསུངས་པ་ལྟར། ལྷ་སྲས་མུ་ཏིག་བཙད་པོའི་སྐུ་
ཡི་སྤྲུལ་བ། མཁར་ཆེན་གྲུབ་པའི་རྒྱལ་མོའི་གསུང་གི་སྤྲུལ་བ། རྒྱལ་དབང་ཨོ་
རྒྱན་ཆེན་པོའི་ཐུགས་ཀྱི་སྤྲུལ་བ་སྟེ་སྙིགས་དུས་བསྟན་འགྲོའི་སྤྱི་དཔལ་ཆེན་
པོ་༧དཔལ་ཨོ་རྒྱན་ཕྲིན་ལས་གླིང་པའི་ཟབ་གཏེར་མགོན་པོ་ཚེ་མཐའ་ཡས་པ་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་དཔེ་སྐྲུན་གསལ་བཤད།
དང༌། ཨོ་རྒྱན་ཆེན་པོ། རྟ་མགྲིན། མཚོ་རྒྱལ། རིགས་བྱེད་མ། ལྷ་ཆེན་གྱི་སྒྲུབ་
པ་སོགས་ཐུགས་ཀྱི་གཏེར་ཁ་བཅུ་གསུམ་དང་། བདེ་གཤེགས་སྒྲུབ་པ་བཀའ་
བརྒྱད་དང་། གུ་རུ་དྲག་པོའི་ཆོས་སྐོར། ཚིག་བདུན་ལས་ཚོགས་སོགས་སྒྲུབ་
ཐབས་ཀྱི་སྐོར་དང་། ཟབ་ལམ་རྫོགས་པ་ཆེན་པོ་ཆོས་དྲུག་སོགས་ཁྲིད་ཡིག་
གི་སྐོར། རྫོགས་རིམ་རླུང་གི་འཕྲུལ་འཁོར་སོགས་རྩ་རླུང་གི་སྐོར་བཅས་རྡོ་རྗེ་
ལྷ་མོ་བཅུ་དྲུག་གི་མཚོན་དོན་པོད་བཅུ་དྲུག་དང་། གཞན་ཡང་གནས་ཡུལ་ཉེར་
བཞིའི་ལུང་བྱང་ལས། རྡོའི་སྦས་ཡུལ་ཟླ་གམ་སུམ་བརྩེགས་དལ ཡུལ་ཉེར་བཞིའི་
བཀོད་པ་ཡོངས་སུ་རྫོགསཿ མ་མཁའ་འགྲོ་བྱེ་བ་འདུ་བའི་གནསཿ དཔལ་པདྨ་
འོད་དང་ཁྱད་མ་མཆིསཿ མགོན་གུ་རུ་ཡབ་ཡུམ་སྤྲུལ་བའི་གརཿ མཚན་ཨ་བྷུ་
ཏཱ་རེ་ཐབས་ཤེས་ཟུངཿ ལས་སྨོན་ལམ་མཉམ་དུ་ཁེལ་ནུས་ན༔ གཏེར་གསར་
རྙིང་གི་བསྟན་པ་ཕྱོགས་བཅུར་སྤེལ ཞེས་གསུངས་པ་ལྟར། གནུབས་ཆེན་ནམ་
མཁའ་སྙིང་པོའི་སྐུ་ཡི་སྤྲུལ་པ། མཁར་ཆེན་ཛྷཱ་ན་སཱ་རའི་གསུང་གི་སྤྲུལ་པ།
རྒྱལ་དབང་པདྨ་ཀ་རའི་ཐུགས་ཀྱི་སྤྲུལ་པ། ཁྲག་འཐུང་བདུད་འཇོམས་རྡོ་རྗེའི་
རིགས་སྲས་ཀུན་མཁྱེན་དངོས་སྣང་དྲི་མེད་འོད་ཟེར་དང་། གཞི་ཆེན་ནམ་སྤྲུལ་
འོད་གསལ་རིག་པའི་རྡོ་རྗེ། ཨ་པཾ་གཏེར་ཆེན་རིན་པོ་ཆེའི་ཕྲིན་ལས་སྤྲུལ་པ་
གསུམ་གཅིག་བསྡུས་ཀྱི་ཡང་སྲིད་དེ་མ་ཐག་པ་གདོད་མའི་མགོན་པོ་མི་ཡི་ཤ་
ཚུགས་སུ་བྱོན་པ་དུས་བབ་སྤྲུལ་པའི་གཏེར་ཆེན་མཚན་བརྗོད་པར་དཀའ་བ་
དོན་གྱི་སླད་དུ་མཚན་ནས་སྨོས་ན༧དཔལ་ཨོ་རྒྱན་ནམ་མཁའ་གླིང་པའམ་ནམ་
སྤྲུལ་རིན་པོ་ཆེ་འཇིགས་མེད་ཕུན་ཚོགས་དང་། བདུད་འཇོམས་རིན་པོ་ཆེ་འཇིགས་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བྲལ་ཡེ་ཤེས་རྡོ་རྗེའི་གཏེར་ལུང་ལས། རྒྱལ་ཡུམ་ཕག་མོ་མཚོ་རྒྱལ་ཟུང་གི་སྤྲུལ
མདོ་ཁམས་ཌཱཀྐི་སུ་ཁའི་མཚན་འཆང་བ༔ གང་གི་ཡང་སྤྲུལ་སྔགས་སྐྱེས་ཏཱ་
རེ་ཡི༔ མཛད་ཕྲིན་འཕགས་བོད་ཙི་ནའི་ཕྱོགས་རྒྱས་ནས འབྲེལ་ཚད་མཁའ་
སྤྱོད་ཞིང་དུ་འདྲེན་པར་འགྱུར༔ ཞེས་དང་། ཆོས་རྗེ་ཡིད་བཞིན་ནོར་བུས།
སྐུ་གསུམ་རྒྱལ་བའི་ཡུམ་གཅིག་མཁའ་སྤྱོད་མ། །ཞིང་འདིའི་འགྲོ་ངོར་མི་
མོའི་ཚུལ་བཟུང་ནས། །དཔག་ཡས་ཕན་བདེའི་སྒོ་འཕར་འབྱེད་པའི་གཉེན། །
ཏཱ་རེ་དེ་ཝཱིའི་ཞབས་ལ་གསོལ་བ་འདེབས། །ཞེས་གསུངས་པ་ལྟར་དབྱིངས་
ཡུམ་ཀུན་ཏུ་བཟང་མོ་སླར་ཡང་མི་མོའི་ཚུལ་འཆང་༧ཏཱ་རེ་བདེ་ཆེན་རྒྱལ་མོ་
ཟུང་གི་ཟབ་གཏེར་ཟླ་གམ་ཀློང་དགུ་སོགས་མོས་སྤྱོད་ནས་བཅུ་གསུམ་རྡོ་རྗེ་
འཛིན་པའི་བར་གྱི་ས་ཡི་མཚོན་དོན་ལྟར་པོད་བཅུ་བཞི་བཅས་རྗེ་གང་གི་རིགས་
དང་ཆོས་བརྒྱུད་འཛིན་པའི་རྒྱལ་ཚབ་དམ་པ་གཞི་སྤྲུལ་རིན་པོ་ཆེ་ལྷག་བསམ་
རྣམ་དག་གིས་སྤར་དུ་སྐྲུན་པའི་ཡོན་སྦྱར། སྐུ་ཚེ་ཧྲིལ་པོའི་ཉེ་གནས་བླ་མ་
དགེ་ལེགས་ཉི་མས་མ་ཕྱིའི་ཤོག་སེར་ཉར་ཚགས་ཀྱི་གྲོགས་ལྡན་བྱས། ཐུགས་
ཀྱི་སྲས་མཆོག་དམ་པ་ཟབ་གཏེར་ཕྲིན་ལས་ཀྱི་བྱེད་པོ་དབང་ཆེན་པདྨ་གསུང་
གི་བབ་ངན་ལམ་རྒྱལ་བ་མཆོག་དབྱངས་ཀྱི་སྤྲུལ་བའི་ཟློས་གར་མཆོག་སྤྲུལ་
རིན་པོ་ཆེ་མཚོ་བྱུང་བཞད་པ་རྡོ་རྗེས་མ་ཕྱི་ཞུ་དག་སོགས་རྩོམ་སྒྲིག་གི་ཐུགས་
འགན་ཡོངས་རྫོགས་བཞེས་པ་བཅས་ཀྱི་བཀའ་དྲིན་ལ་བརྟེན། ཟབ་གཏེར་
གྱི་པོད་འདི་དག་སྤར་དུ་བསྐྲུན་ཏེ་སྐལ་བ་བཟང་པོའི་གདུལ་བྱ་རྣམས་ཀྱི་སྤྱན་
ལམ་དུ་ཕུལ་བ་ལགས།



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་དཔེ་སྐྲུན་གསལ་བཤད།
སྨྲས་པ།
རིང་བརྒྱུད་བཀའ་ཡི་དྭངས་བསིལ་བདུད་རྩིའི་མཚོར། །
ཉེ་བརྒྱུད་ཟབ་གཏེར་ཙིནྟ་མ་ཎིའི་དཔྱ། །
གཅིག་ཏུ་ཟླུམ་པ་ཕན་བདེའི་ཟ་མ་ཏོག ། །
དེང་འདིར་སྙིགས་མའི་གདུང་སེལ་སྨན་དུ་བསྐྲུན། །
འདིར་འབད་རྣམ་དཀར་དགེ་བའི་འོད་སྣང་གིས། །
ཟབ་གཏེར་བསྟན་པའི་པད་ཚལ་རབ་རྒྱས་ཏེ། །
སྐྱེ་དགུ་རྫོགས་ལྡན་གསར་བའི་དྲི་བསུང་གིས། །
འཚོ་བའི་མཐུན་འགྱུར་ལྷ་དང་བླ་མས་མཛོད། །
ཞེས་སྐྱབས་རྗེ་བླ་མ་ཡབ་ཡུམ་གྱི་བཀའ་འབངས་རྨོངས་བརྟུལ་སྙོམ་ལུས་པ་པདྨ་འོད་གསལ་
མཐའ་ཡས་ཀྱིས་རབ་རྒྱན་ཆུ་འབྲུག་ཟླ་བ་གཉིས་པའི་ཚེས་བཅུར་བྲིས་པ་མངྒ་ལཾ།
མཐའ་ས



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པའི་དཀར་ཆག་
དཀར་ཆག་
ཨོཾ་སྭ་སྟི། འདིར་རྒྱལ་དབང་ཨོ་རྒྱན་ཆེན་པོ་པདྨ་ཡབ་ཡུམ་གྱི་གསང་གསུམ་
ལྷུན་གྲུབ་ཀྱི་སྒྱུ་འཕྲུལ་ཁྱབ་བདག་གཏེར་ཆེན་བླ་མ་འཇའ་ལུས་པ་མཚན་བརྗོད་
པར་དཀའ་བ་དོན་གྱི་སླད་དུ་མཚན་ནས་སྨོས་ན་༧དཔལ་ཨོ་རྒྱན་འཇིགས་མེད་
ནམ་མཁའ་གླིང་པ་རིན་པོ་ཆེ་དང་༧སྔགས་སྐྱེས་མཁའ་འགྲོ་རིན་པོ་ཆེ་ཏཱ་རེ་བདེ་
ཆེན་ལྷ་མོ་ཟུང་གི་ཟབ་གཏེར་ནམ་མཁའ་མཛོད་ཀྱི་ཆོས་སྡེ་འགའ་ཕྱོགས་གཅིག་
ཏུ་བསྡེབས་པ་ལས། པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་
གླེགས་བམ་སྟེཔ་པོད་ལ།
རྣམ་བསྡུས་སྐལ་བཟང་དད་པའི་འཁྲི་ཤིང་།་་་་་་་་་་་་་་་་་་་་་་་)
གཏེར་གྱི་རྣམ་བཤད་མདོར་བསྡུས་ཨོ་རྒྱན་དགྱེས་པའི་མཆོད་སྤྲིན། ༧
ཐབས་ལམ་མདོར་བསྡུས་བདེ་སྟོང་དགའ་བཞིའི་གསང་ལམ།་་་་་་༩༩
མཐིང་འོད་འབར་མའི་ཉེ་བརྒྱུད་ཀྱི་མན་ངག་ཀུན་བཟང་ཐུགས་ཀྱི་ཐིག་ལེ།“༡༠༩
མན་ངག་དྲི་མེད་འོད་ཀྱི་ཐིག་ལེ།
་་་་་༡༡༥
ཀློང་གསལ་རང་ཤར་རིག་པའི་རྒྱུད།་་་་་་་་
ཟབ་གསང་མཁའ་འགྲོའི་སྙིང་ཏིག་ཡེ་ཤེས་ཉི་མ།་་་་་་་་་་་་་་་
་་་་་་་་་་་་་༡༡༩



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འོད་གསལ་རང་ངོ་སྤྲོད་པའི་མན་ངག་ཡེ་ཤེས་ཉི་མ།་་་་་་་་་་་་་༌༡༢༥
ཞལ་གདམས་དང་ཚོགས་མགུར་གཅེས་བཏུས།་་་་་་་་་་་་་་་་་་༡༢༩
ཉམས་མགུར་དང་ཞལ་གདམས་ཕྱོགས་བསྡུས་པདྨའི་ཕྲེང་བ།་་་་་་་་༡༦༡
ཞལ་གདམས་དང་དེའི་འགྲེལ་བ་ཡེ་ཤེས་སྒྲོན་མེ།་་་་་་་་་་་་ ༣ ༣༩
མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།་་་་་་་་་་ ༣༤༩
གདམས་ངག་དྲི་མེད་འོད་ཐིག་གི་འགྲེལ་བ།
བླ་རྣམ་བསྡུས་པ་དབང་བཞིའི་ཆུ་རྒྱུན་སོགས་
རྫོགས་ཆེན་བསྟན་རྒྱས་སྨོན་ལམ་རིག་སྟོང་རྡོ་རྗེའི་སྒྲ་དབྱངས།་་་་༌་༩།
ཞབས་བརྟན་གསོལ་འདེབས་ཕྱོགས་བསྡུས།་་་་་་་་་་་་་༌་༩༧
རྫོགས་སྐོར་ཕྱོགས་བསྒྲིགས་ཀྱི་པར་བྱང་སྨོན་ཚིག་
བཅས་ཁྱོན་ལྡེབ་གྲངས་༥༡༩དང་ཚན་གྲངས་༡༧བཅས་བཞུགས་པའོ། །
པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཆོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
ཅེས་སྔོན་བྱོན་གཏེན་ཆེན་དུ་མས་རྡོ་རྗེས་ལུང་གིས་བསྔགས་པའི་དཔལ་སྙན་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པའི་དཀར་ཆག་ པ
ལུང་ཐེག་ཆེན་ཆོས་འཁོར་གླིང་ནས་གདུང་སྲས་གཞི་སྤྲུལ་རིན་པོ་ཆེ་ལྷག་བསམ་
རྣམ་དག་སོགས་ཀྱིས་ཟབ་གཏེར་འདི་ཉིད་མི་ཟད་ཆོས་སྐུའི་རང་བསྲེལ་གཅིག་
ལས་དུ་མར་འཕྲུལ་སླད་གསུང་པོད་གློག་སྤར་གྱི་ཕྱི་མོའི་མཐུན་རྐྱེན་བཅས་
ལེགས་པར་སྦྱར་ཏེ་རྒྱལ་བའི་བསྟན་པ་སྤྱི་དང་། བྱེ་བྲག་གསང་ཆེན་རྡོ་རྗེ་ཐེག་
པའི་བསྟན་པ་རིན་པོ་ཆེ་དར་ཞིང་རྒྱས་ལ་རིས་མེད་བསྟན་འཛིན་ཡོངས་ཀྱི་
ཐུགས་བཞེད་གེགས་མེད་འགྲུབ་པ་དང་། མཁའ་ཁྱབ་སེམས་ཅན་མ་ལུས་པ་
རྫོགས་བྱང་ཐོབ་པའི་ཐུགས་བསྐྱེད་བླ་མེད་དང་བཅས་སླར་ཡང་རབ་རྒྱན་ཆུ་
འབྲུག་ལོའི་ཟླ་ཚེས་བཟང་པོ་ལ་རྟེན་འབྱུང་རྣམ་པར་དགེ་བའི་དཔལ་དང་ཆབ་
གཅིག་སྤེལ་བས་ཟབ་གཏེར་ཆོས་ཀྱི་སྣང་བས་ས་གསུམ་ཡོངས་སུ་ཁྱབ་པའི་
རྒྱུར་གྱུར་ཅིག དགེའོ།། །།



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་།
པ
༄༅། །རྣམ་བསྡུས་སྐལ་བཟང་དད་པའི་འཁྲི་ཤིང་།
ཨོཾ་སྭ་སྟི།
རྒྱལ་ཀུན་སོར་རྟོག་ཡེ་ཤེས་འཁྱིལ་བའི་མཚོར། །
སྤང་རྟོགས་ཡོན་ཏན་ནོར་བུའི་བཅུད་ཀྱིས་གཏམས། །
ངེས་གསང་ཐེག་པའི་རླབས་ཕྲེང་དགོད་པའི་གཉེན། །
ཁྱབ་བདག་བླ་མ་འཁོར་འདས་དབང་སྡུད་རྒྱལ། ། །
གང་དེའི་རྣམ་ཐར་དཔག་ཡས་ནམ་མཁའི་མཐའ། །
བདག་བློ་བྱིས་པས་རྩལ་གྱིས་བགྲོད་མིན་ཀྱང་། །
སྐལ་བཟང་དད་པའི་འཁྲི་ཤིང་གཡོ་བའི་རྟེན། །
རང་བཞིན་བརྗོད་པའི་ངག་གིས་ལམ་ཙམ་འགོད། །
དེ་ཡང་གདོད་མའི་མགོན་པོ་དང་གཉིས་སུ་མེད་པ་ཨོ་རྒྱན་གྱི་སློབ་དཔོན་
ཆེན་པོ་སངས་རྒྱས་གཉིས་པ་པདྨ་རྒྱལ་པོ་ཉིད་རིས་སུ་མ་ཆད་པའི་རྒྱལ་བསྟན་
རིན་པོ་ཆེ་ཕྱོགས་བཅུའི་འཇིག་རྟེན་གྱི་ཞིང་རབ་འབྱམས་ཀུན་ཏུ་དར་ཞིང་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རྒྱས་ལ་ཡུན་རིང་དུ་གནས་པ་དང་སྡུག་བསྔལ་གསུམ་གྱིས་མནར་བའི་འགྲོ་
ཁམས་དོང་ནས་སྤྲུགས་ཏེ་རིག་སྟོང་ཆོས་སྐུའི་རྒྱལ་ཐབས་མངོན་དུ་བྱེད་
པའི་ཆེད་དུ་སླར་ཡང་དགེ་བའི་བཤེས་གཉེན་གྱི་རྫུར་ཞུགས་པ། རིས་མེད་
བསྟན་པའི་གསལ་བྱེད། ངེས་དོན་གྲུབ་པའི་དབང་ཕྱུག ཁམས་གསུམ་འགྲོ་
བའི་འདྲེན་པ། མཚུངས་མེད་ཆོས་ཀྱི་རྒྱལ་པོ། མཚན་བརྗོད་པར་དཀའ་
ཡང་དོན་གྱི་སླད་དུ་མཚན་ནས་སྨོས་ན། བདག་ཅག་སྐལ་བཟང་གི་གདུལ་
བྱ་མཐའ་ཡས་པའི་རིགས་དང་དཀྱིལ་འཁོར་ཡོངས་ཀྱི་ཁྱབ་བདག འཕགས་
བོད་མཁས་གྲུབ་རྒྱ་མཚོའི་གཙུག་གི་རྒྱན་བླ་མེད་དུ་བཀུར་བའི་ཆེ་བ་དོན་དང་
ལྡན་པའི་ཕྲིན་ལས་ཅན། དམིགས་པ་མེད་པའི་སྙིང་རྗེ་ཆེན་པོ་དང་ལྡན་པ་
མདོ་ཁམས་གཏེར་ཆེན་རིན་པོ་ཆེ་ཤེས་བྱ་ཀུན་གཟིགས། ༧ དཔལ་མཉམ་
མེད་ཨོ་རྒྱན་ནམ་མཁའ་གླིང་པའམ། ཆོས་རྗེ་ནམ་སྤྲུལ་རིན་པོ་ཆེ་འཇིགས་
མེད་ཕུན་སུམ་ཚོགས་པའི་སྡེ་ཞེས་མཚན་ཙམ་གྱིས་ཀྱང་སྲིད་པའི་གདུང་བ་
སྐྱོབས་ཤིང་སྙན་གྲགས་ཀྱི་བ་དན་དཀར་པོ་སྲིད་གསུམ་དུ་གཡོ་བའི་བདག་
ཉིད་ཅན་དུ་འཚལ་པ་གང་ནི། ངེས་དོན་དུ་བསྐལ་པ་དཔག་ཏུ་མེད་པའི་སྔོན་
རོལ་ནས་ཁྱབ་བདག་གདོད་མའི་མགོན་པོ་པདྨ་ཀུན་བཟང་རྒྱལ་བའི་ངོ་བོར་
ཡེ་སངས་རྒྱས་སུ་ཟིན་ཀྱང་། རིགས་ཅན་གསུམ་གྱི་གདུལ་བྱ་གྲངས་མེད་
པའི་ཁམས་དབང་མོས་པའི་བྱེ་བྲག་དང་མཐུན་པར་དག་དང་མ་དག་གི་ཞིང་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
སྣ་ཚོགས་སུ་བསྟན་འགྲོའི་དོན་རླབས་པོ་ཆེ་མཛད་པར་གང་འདུལ་དེར་མཐུན་
གྱི་རོལ་པ་ཡོངས་སུ་རྫོགས་པའི་ཚུལ་བསམ་གྱིས་མི་ཁྱབ་པ་མཐའ་གཅིག་
ཏུ་འདི་དང་འདིའོ་ཞེས་ཚད་བཟུང་དང་བྲལ་བས་ཇི་བཞིན་སྨྲ་བ་ཐམས་ཅད་
མཁྱེན་པ་སངས་རྒྱས་ཁོ་ནས་སྤྱོད་ཡུལ་མ་གཏོགས་ས་ཆེན་པོར་གནས་པའི་
སེམས་དཔའ་དག་ཀྱང་ལྗགས་རིག་པར་འགྱུར་ན་བདག་འདྲའི་བྱིས་པའི་བློ་
ཅན་དག་གིས་གླེང་ཡུལ་དུ་མི་འགྱུར་བ་སྨོས་མ་དགོས་མོད། སྐབས་འདིར་
རང་རེ་ཕྱོགས་འདིའི་གདུལ་བྱ་རྣམས་ཀྱི་སྣང་ངོ་རུ་སངས་རྒྱས་དང་བྱང་སེམས་
དགེ་བའི་བཤེས་གཉེན་སོགས་སུ་སྤྲུལ་སྟེ་འགྲོ་བའི་དོན་བླ་མེད་མཛད་ཚུལ་
ཤིན་ཏུ་རགས་པའི་ཕྱོགས་ཞིག་སྐྱེ་ཕྲེང་གསོལ་འདེབས་དང་ཡོངས་གྲགས་
འཁྲུལ་མེད་ཀྱི་གཏེར་ལུང་རྒྱ་མཚོ་ལྟ་བུ་ན་ཇི་ལྟར་མཆིས་བཞིན་བསྡུས་ཏེ་དད་
པའི་ས་བོན་ཙམ་དུ་སྤྲོ་བར་བྱ་ན།དེའང་དོན་དུ་རྗེ་འདི་ཉིད་གསུང་པདྨ་རིགས་
ཀྱི་གཙོ་མཆོག་ཆོས་སྐུ་རྒྱལ་བ་ཚེ་དཔག་མེད་དང་གཉིས་སུ་མེད་པ་གུ་རུ་པདྨ་
རྒྱལ་པོའི་གསང་གསུམ་སྒྱུ་འཕྲུལ་ལྷུན་གྱིས་གྲུབ་པའི་རོལ་པ་ལས་གཞན་དུ་
ནམ་ཡང་མ་དམིགས་ཀྱང་། གཅིག་ཏུ་ན་ཉི་མ་ལས་ཟེར་དང་། འོ་མ་ལས་
མར་ལྟར། ཐུགས་རྗེ་ཀུན་ཁྱབ་ཀྱི་རོལ་པས་འགྲོ་འདུལ་ཐབས་མཁས་སྤྲུལ་
པ་རྒྱུན་ཆད་མེད་པར་བསྟན་པའི་ཚུལ་ཡང་། རྒྱུད་བླ་མ་ལས། ཇི་ལྟར་བེཟླུར་
ས་གཞི་གཙང་མ་ལ། །ལྷ་དབང་ལུས་ཀྱི་གཟུགས་བརྙན་སྣང་བ་ལྟར། །དེ་



...
དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བཞིན་འགྲོ་སེམས་ས་གཞི་གཙང་མ་ལ། །བཅོམ་ལྡན་འདས་ཀྱི་སྐུ་ཡི་གཟུགས་
བརྙན་སྣང་། །ཞེས་དང་། ཇི་ལྟར་གདུལ་བྱ་དག་པ་ཡི། །ཆུ་ཡི་སྣོད་ནི་ཐམས་
ཅད་དུ། །བདེ་གཤེགས་ཉི་མའི་གཟུགས་བརྙན་ནི། །དཔག་ཏུ་མེད་པ་ཅིག་
ཆར་འཆར། །ཞེས་དང་། མདོ་ལས།
དེ་ནི་མཆོག་ཚོགས་ནང་དུ་ཏིང་ངེ་འཛིན། །དཔག་མེད་རྣམ་པར་
རོལ་པ་ཀུན་སྟོན་ཞིང་། །བཟོ་དང་སྐྱེ་བ་མཆོག་གི་སྤྲུལ་པ་ཡིས། སེམས་ཅན་
རྣམས་ཀྱི་དོན་དུ་དུས་ཀུན་གནས། །ཞེས་སོགས་གསུངས་པ་ལྟར་། ཀ་དག་
ཆོས་སྐུའི་དབྱིངས་ན་རྒྱལ་བ་ཀུན་ཏུ་བཟང་པོ། ལྷུན་གྲུབ་ལོངས་སྐུའི་ཞིང་
ན་གསང་བདག་རྡོ་རྗེ་འཛིན་པ། གང་འདུལ་སྤྲུལ་སྐུའི་སྟོན་པ་རིག་འཛིན་
དགའ་རབ་རྡོ་རྗེ་སོགས་རྫོགས་ཆེན་བརྒྱུད་པའི་སྟོན་པ་དག་དང་། རྒྱལ་ཀུན་
སྙིང་རྗེའི་གཏེར་འཆང་འཕགས་མཆོག་སྤྱན་རས་གཟིགས་དབང་། ཐུགས་
རྗེ་གར་གྱི་རོལ་པ་དབང་ཆེན་རྟ་མགྲིན་དམར་པོ། རབ་འབྱམས་ཕྲིན་ལས་
དབང་བྱེད་ལྷ་མོ་ཀུ་རུ་ཀུལླེ་སོགས་རྗེ་འདིས་དབང་གི་ལྷ་ཇི་སྙེད་པའི་སྒྱུ་འཕྲུལ་
ཀྱང་བྱེ་བྲག་ཏུ་བཟུང་ལ། གཞན་ཡང་འདས་པའི་དུས་ན་བདེ་གཤེགས་རྔ་
སྒྲའི་རྒྱལ་པོའི་དྲུང་དུ་བྲམ་ཟེ་བྷོ་དྷི་ཀ་ར་དང་། གཙུག་ཏོར་དྲུང་དུ་མ་ཧཱ་བྷོ་
དྷི། རྣམ་གཟིགས་ཀྱི་དྲུང་དུ་དྷེ་ཝ་ཎ། སངས་རྒྱས་འོད་སྲུང་ཆེན་པོའི་དུས་སུ་
ཁྱེའུ་སྐར་མའི་འོད། བདག་ཅག་གི་སྟོན་པའི་སྤྱན་སྔར་སྤྲུལ་པའི་ཉན་ཐོས་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང༌། པ
ཆེན་པོ་མ་འགགས་པ། འཕགས་པའི་ཡུལ་དུ་གྲུབ་ཆེན་ནག་པོ་སྤྱོད་པ། ཨོ་
རྒྱན་གྱི་ཡུལ་སོགས་སུ་སངས་རྒྱས་གཉིས་པ་པདྨ་འབྱུང་གནས་ཀྱི་ཆེ་བའི་
མཚན་མཆོག་བརྒྱད་དང་གྲུབ་ཆེན་ལྭ་བ་པ། གངས་ཅན་བོད་ཀྱི་ཡུལ་དུ་གསང་
ཆེན་ཐེག་པའི་བཀའ་བབ་དབྱངས་ཅན་སྤྲུལ་པ་ཡེ་ཤེས་མཚོ་རྒྱལ་དང་། ཡང་
དག་ཐུགས་ཀྱི་བཀའ་བབ་སློབ་དཔོན་ནམ་མཁའི་སྙིང་པོ། དབང་ཆེན་གསུང་
གི་བཀའ་བབ་གྲུབ་ཆེན་རྒྱལ་བ་མཆོག་དབྱངས། དཔའ་བོ་གླིང་གི་དུས་སུ་
འཛམ་གླིང་སེང་ཆེན་རིན་པོ་ཆེའི་གསུང་གི་སྤྲུལ་པ་རུ་བསྔགས་ཤིང་གཞན་
ཡང་འཇང་སྲས་གཡུ་ལྷ་ཐོག་འགྱུར་དང༌། ལྷ་སྲས་དགྲ་ལྷ་རྩེ་རྒྱལ། རྒྱལ་
སྲས་མ་ཎི་ཀ་ར་སོགས་རྗེ་བློན་ལྔའི་སྤྲུལ་པ་གཅིག་བསྡུས་ཉིད་དུ་བཞུགས་
པ་དང༌། སྔ་འགྱུར་བསྟན་པའི་ཤིང་རྟ་ཆེན་པོ་ཀུན་མཁྱེན་ཀློང་ཆེན་རབ་
འབྱམས། རྗེ་སྒྲོལ་བའི་མགོན་པོ་ཏཱ་ར་ན་ཐ། གྲུབ་ཆེན་ཐང་སྟོང་རྒྱལ་པོ།
རིག་འཛིན་རྒོད་ལྡེམ་ཅན། ལྷོ་བྲག་ལས་ཀྱི་རྡོ་རྗེ། མངའ་རིས་པཎ་ཆེན་པདྨ་
དབང་རྒྱལ། བདུད་འདུལ་རྡོ་རྗེ། གཏེར་སྟོན་ཉི་ཟླ་སངས་རྒྱས། མཁས་
གྲུབ་ཀརྨ་ཆགས་མེད། བདུད་འདུལ་རོལ་པ་རྩལ། རིག་འཛིན་འཇའ་ཚོན་
སྙིང་པོ། བཞད་པ་རྡོ་རྗེ། སྣ་ཚོགས་རང་གྲོལ། ཉག་ཡུལ་དུ་དྷརྨཱའི་མཚན་
ཅན་སོགས་ཇི་སྙེད་ཅིག་བསྟན་འགྲོའི་དཔལ་དུ་བྱོན་པ་དག་གི་སྐུ་གསུང་
ཐུགས་ཡོན་ཏན་ཕྲིན་ལས་སོགས་ཀྱི་རྣམ་པར་འཕྲུལ་པ་ཉིད་དུ་གྱུརད་པ་སྟེ།



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དེ་ཡང་དཔལ་སྤྲུལ་རིན་པོ་ཆེས། ཆོས་ཀྱི་དབང་གིས་ཟླ་བ་གཅིག །ཡང་
ཡང་ཆེ་ཆུང་སྣ་ཚོགས་འཆར། །གདུལ་བྱའི་དབང་གིས་བླ་མ་གཅིག །ཡང་
ཡང་རྣམ་རོལ་དུ་མས་བྱོན། །ཆུ་སྣོད་དབང་གིས་ཟླ་བ་གཅིག །དུས་གཅིག་
ཟླ་གཟུགས་དུ་མར་སྣང་། །འགྲོ་བློའི་དབང་གིས་བླ་མ་གཅིག །དུས་མཉམ་
བླ་མ་དུ་མར་སྣང་། །ཞེས་གསུངས་པ་ལྟར་རིམ་དང་ཅིག་ཆར་ཅི་རིགས་ཀྱི་
སྤྲུལ་བས་བསྟན་འགྲོའི་ཕན་བདེ་རྒྱ་ཆེན་སྤེལ་བར་མཛད་པའོ། །
༈ དེ་ནས་ད་ལྟའི་སྐུ་སྐྱེ་འདི་ཉིད་ནི། ཇི་སྐད་དུ། ཀློང་ཆེན་སྤྲུལ་པ་གསང་
སྔགས་མིང་མཐའ་ཅན༔ མདོ་སྨད་ལྕགས་སྦྲུལ་ནག་པོའི་ལྟོ་བར་འཁྱིལ
གསུངས་པ་ལྟར་ཀུན་མཁྱེན་ཆེན་པོའི་སྤྲུལ་པ་ཁྲག་འཐུང་བདུད་འཇོམས་རྡོ་
རྗེའི་གཏེར་སྲས་རྡོ་རྗེ་གཟི་བརྗིད་པདྨ་ལས་འབྲེལ་རྩལ་ལམ་རིག་འཛིན་པདྨ་
འགྲོ་འདུལ་གསང་སྔགས་གླིང་པ་སྟེ་སྤྲུལ་སྐུ་དྲི་མེད་འོད་ཟེར་དང་།
༈ གཞན་ཡང་། རིགས་ནི་མངའ་བདག་ཉང་གི་རྒྱུད། །གདུང་རབས་
བཞི་བཅུ་ཞེ་དགུའི་བར། །གྲུབ་ཐོབ་བར་མ་ཆད་པར་བྱོན། །གསུངས་པ་
ལྟར་བདེ་གཤེགས་འདུས་པའི་བཀའ་བབ་ཆེན་པོ་མངའ་བདག་ཉང་གི་གདུང་
རྒྱུད་ཟམ་མ་ཆད་པར་སྔགས་ཀྱི་རིག་པ་འཛིན་པའི་སྐྱེས་བུ་འབུམ་ཕྲག་གྲལ་
བསྒྲིགས་པ་བཞིན་བྱོན་པའི་རིགས་སུ་གཟུགས་སྐུ་ཡེ་ཤེས་སྒྱུ་མའི་སྐུར་བཞེངས་
པ་གནུབས་བན་ནམ་མཁའི་སྙིང་པོའི་རོལ་གར་གཞི་ཆེན་ཨོ་རྒྱན་ནམ་མཁའ་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
རྡོ་རྗེའི་སྐུ་ཕྲེང་གསུམ་པ་ནམ་སྤྲུལ་འཇིགས་མེད་འོད་གསལ་རིག་པའི་རྡོ་རྗེ་
དང༌། ༈ གསང་ཆེན་བསྟན་པའི་གསལ་བྱེད། ཨོ་རྒྱན་པདྨའི་རྒྱལ་ཚབ།
ལྷ་སྲས་མུ་ཏིག་བཙད་པོའི་སྒྱུ་འཕྲུལ། སྤྲུལ་པའི་གཏེར་སྟོན་ཆེན་པོ་དཔའ་
བོ་ཆོས་དབྱིངས་རྡོ་རྗེ་འམ་ཨ་པཾ་གཏེར་ཆེན་རིན་པོ་ཆེའི་ཕྲིན་ལས་ཀྱི་སྤྲུལ་
པ་སོགས་གཅིག་བསྡུས་སུ་འཁྲུལ་མེད་དམ་པ་དུ་མས་རྡོ་རྗེའི་བཀའ་ལུང་མང་
པོར་ཡང་ཡང་བསྔགས་པ་འདི་ཉིད་གང་དུ་འཁྲུངས་པའི་ཡུལ་ནི། བདག་
ཅག་གི་སྟོན་པ་མཉམ་མེད་ཐུབ་པའི་དབང་པོས་བསྟན་པ་བྱང་ནས་བྱང་དུ་
དར་བར་ལུང་བསྟན་པའི་གནས་མཆོག འཕགས་ཡུལ་རྡོ་རྗེ་གདན་གྱི་བྱང་
ཕྱོགས་འཕགས་པ་མིག་མི་འཛུམ་པའི་གདུལ་ཞིང་བསིལ་ལྡན་ས་ལའི་སྨན་
ལྗོངས་མདོ་ཁམས་ཟལ་མོ་སྒང་གི་ཆར་གཏོགས། གླིང་ཆེ་རྒྱུད་ཀྱི་ཟོ་དོར་
གཉན་པོ་རྒྱལ་རོང་བྲག་ལྷ་མགོན་པོའི་ཉེ་འདབས། རྡོ་ཀླུང་དགའ་མའི་འགྱུར་
ཁུགས་ཀྱི་རླབས་ཕྲེང་གཡས་སུ་རྩེན་པའི་གནས་མཆོག སློབ་དཔོན་པདྨ་
འབྱུང་གནས་དང་། མཁའ་འགྲོ་ཡེ་ཤེས་མཚོ་རྒྱལ། གནུབས་ཆེན་ནམ་མཁའི་
སྙིང་པོ། གླིང་རྗེ་གེ་སར་རྒྱལ་པོ་སོགས་གྲུབ་བརྙེས་རིག་འཛིན་བྱེ་བས་ཞབས་
ཀྱིས་བཅགས་ཤིང་བྱིན་གྱིས་བརླབས་པའི་སའི་བ་གམ། རྡོའི་དབུ་ཟིའི་
གསང་སྔགས་དགའ་འཁྱིལ་ཐང་ཞེས་སྟོང་ལྡན་པདྨ་དཀར་པོ་ཁ་ཕྱེ་བ་ལྟ་བུའི་
དགེ་མཚན་གྱི་དཔལ་ཁ་ཕུན་སུམ་ཚོགས་པའི་དཀྱིལ་འཁོར་དུ། སྐྱེད་པའི་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཡབ་ནི་སྨུག་པོ་ལྡོང་གི་རྒྱལ་རྒྱུད་དབལ་ཤུལ་ཕུར་པ་སྐྱབས་ཀྱི་བུ་ཆུང་བའི་
མིང་ལ་བུ་ཆུང་ཞེས་གྲགས་པ་དེ་ཉིད་༼གནའ་བོའི་མི་རྣམས་ཀྱི་ངག་སྲོལ་དུ། བོ་ཆུང་ཟེར་
བ་འོད་ཆུང་ཡིན། །ལྷ་འོད་དཔག་མེད་པའི་གདུང་རྒྱུད་ཡིན། །ཞེས་གྲགས། མཚར་མཆན།༽
ཀྱི་རིམ་པར་བརྒྱུད་པ་ལས་རྡོ་གྲུབ་ཆེན་འཇིགས་མེད་ཕྲིན་ལས་འོད་ཟེར་དང་།
འཇིགས་མེད་ཕུན་ཚོགས་འབྱུང་གནས་སོགས་བསྟན་འཛིན་གྱི་སྐྱེས་ཆེན་
དམ་པ་མུ་ཏིག་དཀར་པོའི་ཕྲེང་བ་བསྟར་ལ་བརྒྱུས་པ་བཞིན་མང་དུ་བྱོན་པའི་
གདུང་བརྒྱུད་ཀྱི་གདྨ་གཡས་སུ་འཁྱིལ་བ་ལས་ཆད་པ་བུ་ཆུང་གནམ་བློ་ཞེས་
ངང་རྒྱུད་བཟང་ཞིང་ཚུགས་ཐུབ་པ། དམ་ཚིག་བརྟན་ཅིང་དག་སྣང་ཆེ་བ།
ཟབ་གསང་རྫོགས་པ་ཆེན་པོ་ལ་རྩེ་གཅིག་ཏུ་གཞོལ་བའི་སྔགས་ཀྱི་རྣལ་འབྱོར་
བ་དེ་དང་། གང་ལས་བལྟམས་པའི་ཡུམ་ནི་གཡོ་སྒྱུ་ཆུང་ཞིང་རང་བཞིན་
བཟང་བ། དད་དང་སྙིང་རྗེས་ཐུགས་རྒྱུད་ཕྱུག་པ་སོགས་མཛངས་མ་ཡོན་
ཏན་བརྒྱད་ལྡན་དགེ་རྩེ་བཟའ་གྲོགས་སྐྱིད་ཅེས་ཀུན་གྱིས་བསྟོད་པ་དེ་གཉིས་
ཀྱི་སྲས་སུ་རབ་རྒྱལ་ཤིང་སྤྲེལ་ལོའི་སྤྲེལ་ཟླའི་ཚེས་བཅུའི་སྔ་དྲོ་ཉི་ཤར་འབྲུག་
གི་དུས་ཏེ། འཇིགས་མེད་གླིང་པས། ཧོར་ཟླ་དྲུག་པའི་ཚེས་བཅུའི་ཉི་ཤར་
ལ། །དྷ་ན་ཀོ་ཤར་པདྨའི་སྒྲུབ་ལ་བྱོན། །ཞེས་དང་། སྤྲེལ་ལོ་སྤྲེལ་ཟླའི་ཚེས་
བཅུ་ལ། །པདྨ་ང་དང་དངོས་སུ་མཇལ། །ཞེས་སོགས་གསུངས་པ་དང་རང་
འགྲིགས་སུ་གྱུར་པའི་ཨོ་རྒྱན་སངས་རྒྱས་གཉིས་པ་ལྷོ་ནུབ་འོ་མའི་མཚོ་ལས་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
བརྫུས་སྐྱེས་ཐོལ་བྱུང་གི་ཚུལ་དུ་འཁྲུངས་པའི་དུས་ཚིགས་ཁྱད་པར་ཅན་དུ་
ཡུམ་ལ་སྙུན་མེད་པར་མཚན་དཔེའི་པདྨ་གཞོན་ནུ་འཇིག་རྟེན་འདིར་ཐོག་མར་
བཞད། སྐུ་འཁྲུངས་པའི་ཞག་གསུམ་ཙམ་ན་རྗེ་ཉིད་ཀྱིས་སྤྱན་ནམ་མཁར་
གཟིགས་ཏེ་ཕྱག་རྒྱ་དང་བཅས་རིགས་སྔགས་ཀྱི་རྒྱལ་པོ་ཨ་ར་པ་ཙ་ལན་
གསུམ་གསལ་དག་སྙན་པའི་སྒོ་ནས་གསུངས་པ་ཀུན་གྱིས་མཐོང་ཐོས་སུ་གྱུར་
པས་གདུལ་བྱ་རྣམས་དད་པའི་ས་རུ་བཀོད། དེ་ཚེ་ཉིན་སྲིབ་གཉིས་ནས་ངོ་
མཚར་བའི་ཆུ་མིག་དཀར་དམར་ཟུང་གསར་དུ་རྡོལ་བ་དང་ཁང་ཁྱིམ་གྱི་ཕྱི་
ནང་ཐམས་ཅད་དང་ནམ་མཁར་ཁ་ཏོག་ལྔ་ལྡན་གྱི་འཇའ་གྱེན་འགྲེང་རྩིབ་
ཤར་སྣ་ཚོགས་དང་ཁྱད་པར་འཇའ་དམར་སེར་འོད་ཀྱི་གུར་ཁང་ཟླ་གམ་དབང་
གི་དབྱིབས་ཅན་མང་དུ་བཀྲ་བ་དང༌། སྔར་མེད་པའི་དབང་གི་མེ་ཏོག་སྣ་
ཚོགས་དང་འོམ་བུ་དམར་པོའི་འཁྲི་ཤིང་སོགས་རྩི་ཤིང་ལོ་འབྲས་ཀྱི་ཕུང་པོ་
དུ་མ་གསར་དུ་བཞད་པ་དེ་དག་ལས་དཔག་ཅིང་ཡུལ་མི་ཐམས་ཅད་ཡིད་དགའ་
བཞིན་སྤྲོ་བཞིན་ངོ་མཚར་ཏེ་བྱིས་པ་འདི་གཞན་དང་མི་འདྲ་བས་ས་ཐོབ་ཆེན་
པོ་ཞིག་གི་རྣམ་རོལ་དུ་ཐེ་ཚོམ་མི་འདུག་ཅེས་འུར། གཞུང་ཆུ་ཡང་ཤིན་ཏུ་
རྒྱས་ནས་དགའ་འཁྱིལ་གྱི་དབྱིབས་ལྟར་མཚོ་རྫིང་དུ་གྱུར་ཏེ་ཕྱིས་སུ་མཚོ་གླིང་
དང་ཆུ་གནས་སོགས་སྲོག་ཆགས་སྣ་ཚོགས་དགའ་བའི་རྩེད་གནས་སུ་གྱུར།
ཆུང་ངུའི་དུས་ནས་དམ་པའི་རིགས་སད་སྟོབས་ཀྱིས་འཁོར་བར་ཞེན་ལོག་



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གི་ངེས་འབྱུང་དང་། གཞན་ཕན་དོན་གཉེར་གྱི་བྱང་སེམས། སྣང་སྲིད་རྣམ་
དག་གི་དག་སྣང་སོགས་ལྷན་སྐྱེས་སུ་མངའ་བ་དང་ལྷག་པར་ཐུགས་སྙིང་རྗེ་
ཆེན་པོ་བཅོས་མིན་དུ་མངའ་ཞིང་འབུ་སྲིན་ཕྲ་མོ་ཚུན་ཆད་ཀྱི་སྡུག་བསྔལ་རང་
ཐོག་ཏུ་ལེན་པའི་ཐུགས་སྨོན་དང་དེ་དག་སྐྱོབས་པའི་གཞན་ཕན་གྱི་ཐབས་
སྣ་ཚོགས་ལ་སྤྱོད་པའི་དུས་འདའ་བ་དང་། བྱོན་བཞུགས་དང་རྩེད་མོའི་
སྐབས་སུ་མ་མཐོང་བར་འབུ་སྲིན་སོགས་ཤི་ཤོར་བ་དང་རྩེད་གྲོགས་བྱིས་པ་
གཞན་རྣམས་ཀྱིས་དེ་དག་གསོད་པ་མཐོང་ཚེ་ཐུགས་སྙིང་རྗེ་ཆེན་པོས་མི་བཟོད་
པར་བཤུམ་པ་མཛད་ཅིང་ཉིན་དུ་མའི་རིང་ལ་བཟའ་བཏུང་ཡང་མི་གསོལ་བར་
གཟུངས་སྔགས་དང་སྐོར་ཕྱག་འཕོ་བ་བསྔོ་སྨོན་སོགས་རྒྱ་ཆེར་གནང་། རྩེད་
མོའི་དུས་རྣམས་སུ་བྱིས་པ་གཞན་རྣམས་ལ་སངས་རྒྱས་བྱང་སེམས་ཀྱི་རྣམ་
ཐར་དང་དགེ་སྡིག་སྤང་བླང་གི་སྤྱོད་ལམ་འཆི་བ་མི་རྟག་པ་སོགས་ཆོས་གཏམ་
འབའ་ཞིག་འཆད་ཅིང་སྔོན་གནས་རྗེས་དྲན་གྱི་སྒོ་ནས་དག་པའི་སྣང་བ་སྣ་
ཚོགས་དང་ཞིང་ཁམས་རབ་འབྱམས་ཀྱི་བཀོད་པའང་ཇི་བཞིན་སྟོན་པས་དེ་
དག་གི་རྒྱུད་གཡོ་མེད་ཡོན་ཏན་གྱི་ལམ་ལ་སྲོང་བའི་ཐབས་མཁས་ལ་གཅིག་
ཏུ་གནས། དགོན་པ་ཡིན་གསུངས་ནས་ལྷ་ཁང་དང་འཇིམ་སྐུ་སོགས་སྐུ་
གསུང་ཐུགས་རྟེན་གྱི་རྣམ་པ་མང་དུ་བཞེངས་པ་ལས་གཞན་ལ་གནོད་པའི་
བྱ་བ་སྤུའི་རྩེ་ཙམ་བསྒྲུབས་མི་སྲིད་པས་ཐམས་ཅད་ཀྱིས་དམ་པའི་སྐྱེས་བུའི་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
མཛད་ཚུལ་འདི་འདྲ་ཤིན་ཏུ་ངོ་མཚར་བའི་གནས་རེད་ཅེས་དད་གུས་ཀྱིས་
བསྟོད་བསྔགས་དང་གསོལ་འདེབས་ཀྱི་སྔགས་ཚིག་རྒྱུན་དུ་བསྒྲགས་སོ། །
དེ་སྐོར་སྐུ་ཉིད་ཀྱི་རྩ་འཁོར་ཐམས་ཅད་ན་རྒྱལ་བ་ཞི་ཁྲོའི་ལྷ་ཚོགས་ཏིལ་གྱི་
གོང་བུ་ཁ་ཕྱེས་པ་བཞིན་བཞུགས་པ་གསལ་བར་གཟིགས་པ་དང་། རྒྱལ་
དབང་ཨོ་རྒྱན་ཆེན་པོ། རྗེ་བཙུན་འཇམ་དཔལ་དབྱངས། མཁའ་འགྲོ་ཡེ་
ཤེས་མཚོ་རྒྱལ། གེ་སར་ནོར་བུ་དགྲ་འདུལ། ཀུན་མཁྱེན་ཀློང་ཆེན་རབ་
འབྱམས་སོགས་རྩ་གསུམ་སྲུང་མ་དང་བཅས་རྟག་ཏུ་མི་དང་མི་ལབ་པ་བཞིན་
དུ་མཆིས་ཤིང་འདི་ཕྱིའི་བདེ་སྡུག་ཐམས་ཅད་སྒྲིབ་མེད་ཡེ་ཤེས་སྤྱན་གྱིས་ཇི་
བཞིན་གཟིགས། སྤྲུལ་བསྒྱུར་སོགས་ལ་མངའ་བརྙེས་ཏེ་ཉིན་རེ་བཞིན་ངན་
སོང་གི་འགྲོ་བ་གྲངས་མེད་པ་ཐར་ལམ་དུ་བཀོད་པ་འཁྲུལ་མེད་དམ་པ་དུ་མས་
མངོན་ཤེས་ཀྱིས་རྟོགས། དགུང་གྲངས་བདུན་པར་ཡི་གེའི་སྦྱོར་ཀློག་བསླབ་
ཚེ་སྐུ་ཞང་ལས་དབྱངས་གསལ་སུམ་ཅུ་ཙམ་རྗེས་ཟློས་ལན་འགར་བྱས་རྗེས་
བོད་ཀྱི་ཡིག་རིགས་ཆེ་ཆུང་མ་ལུས་པ་སློབ་མ་དགོས་ཤིང་ཆགས་ཐོགས་མེད་
པར་བཏོན་པས་ཐམས་ཅད་ཡ་མཚན་དུ་གྱུར། གཞན་ཡང་ཡིག་རིས་དང་།
རི་མོ། གསོ་དཔྱད་སུམ་རྟགས་དག་གསུམ་སོགས་ཤེས་བྱའི་ཡན་ལག་ཀུན་
ཀྱང་མ་བསླབ་པར་ཞར་ལ་མཁྱེན་ཅིང་ཐ་ན་དུད་འགྲོ་རྣམས་ཀྱི་བརྡ་སྐད་དང་
འབྱུང་བ་བཞིའི་སྒྲ་ལ་སོགས་པའི་རིམ་པ། དེ་བཞིན་མདོ་སྔགས་ཆོས་ཚུལ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རབ་འབྱམས་ཀྱི་བརྗོད་བྱ་རྒྱ་མཚོ་ལྟ་བུའི་དོན་བརླིང་ཞིང་ཟབ་པ་མ་ལུས་པ་
གསན་སྦྱངས་མ་དགོས་པར་རང་བཞིན་གྱིས་ཐུགས་ལ་འཁྲུངས་ཤིང་སོ་སོ་
ཡང་དག་པའི་རིག་པ་བཞི་ལ་དབང་བསྒྱུར་བའི་འཕགས་ཆེན་གྱི་མཚན་ཉིད་
མངོན་དུ་གྱུར་པ་ནི་འཕགས་ཡུལ་གྱི་སློབ་དཔོན་ཆེན་པོ་ཙནྡྲ་གོ་མིའི་རྣམ་ཐར་
བཞིན་དུ་ངོ་མཚར་རྒྱ་ཆེ་བའི་གནས་སུ་གླེང་ཞིང་། ལྷག་པར་ནང་དགོངས་
པའི་ཡེ་ཤེས་ཀློང་རྡོལ་ཏེ་རྫོགས་པ་ཆེན་པོའི་རྒྱུད་འབུམ་ཕྲག་དྲུག་ཅུ་རྩ་བཞིའི་
དགོངས་དོན་གྱི་སྙིང་པོ་མ་ལུས་པ་འདི་དང་འདིའོ་ཞེས་ཐུགས་ཤེས་རབ་བླ་
མེད་ཀྱི་ཞིང་སར་རང་འཁྲུངས་སུ་མངའ་བ་ནི་རྟོག་གེ་བ་ཕལ་དང་མཁས་
པའི་སྐྱེ་བོ་གཞན་གྱི་བློའི་སྤྱོད་ཡུལ་ལས་ཀྱང་ཤིན་ཏུ་འགོངས་པར་གྱུར་པས་
ཟོལ་སྦྱོར་གྱི་གཏམ་ཉག་ཙམ་ཡང་མ་འདྲེས་པའི་རྗེ་འདིའི་ཁྱད་པར་གྱི་རྣམ་
ཐར་གཙང་མ་ཡིན་ནོ། །ཐར་བ་ཆེན་པོའི་མདོ་སོགས་ཡི་གེ་པོད་ཆེན་རེ་ཉིན་
གཅིག་གི་ཡུན་ལ་འབྲི་ཚར་བའི་རྫུ་འཕྲུལ་གྱི་མཛད་པའང་གནང་། དགུང་
གྲངས་བརྒྱད་པར་བེ་རོ་མི་འགྱུར་ཡེ་ཤེས་རྡོ་རྗེ་དང༌། རྫོང་གསར་མཁྱེན་
བརྩེ་ཆོས་ཀྱི་བློ་གྲོས་སོགས་ཡེ་ཤེས་ཀྱི་སྤྱན་ལྡན་དུ་མས་དགོས་པའི་དབང་
གིས་རེ་ཞིག་གཞི་ཆེན་ནམ་སྤྲུལ་འོད་གསལ་རིག་པའི་རྡོ་རྗེའི་ཡང་སྲིད་དུ་
ངོས་བཟུང་སྟེ་གསང་ཆེན་བསྟན་པའི་ཆུ་འགོ་ཤར་རྒྱལ་བ་ཀཿཐོག་པའི་ཤར་
གླིང་གཞི་ཆེན་མཁར་དམར་གླིང་དུ་མི་འཇིགས་གདོང་ལྔའི་ཁྲི་ལ་མངའ་གསོལ་



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
ཏེ་གཞི་ཆེན་དགོན་ལག་དང་བཅས་པའི་བསྟན་སྲིད་ཡོངས་ཀྱི་བདག་པོ་རུ་
དབང་བསྐུར། གཞན་ཡང་གཞི་སྤྲུལ་ཀུན་བཟང་ཉི་མ་དང་། དུང་དཀར་མཆོག་
སྤྲུལ་ངེས་དོན་རྒྱ་མཚོ། གཞི་ཆེན་ཕན་བདེ་ཆོས་ཀྱི་ཉི་མ། རྡོ་གྲུབ་རིག་འཛིན་
འཇའ་ལུས་རྡོ་རྗེ། གཞི་ཆེན་སྤྲུལ་སྐུ་མཁྱེན་རབ་དབང་ཕྱུག ཤུགས་འབྱུང་
མཁའ་འགྲོ་མ་ཀུན་བཟང་ཆོས་ཀྱི་སྒྲོལ་མ། གཡུ་ཐོག་སྤྲུལ་སྐུ་ཀརྨ་བཟང་སྐྱོང་།
མཆོག་སྤྲུལ་བློ་གྲོས་དབང་པོ་སོགས་སྤྲུལ་པའི་སྐྱེས་ཆེན་དུ་མས་བཀྲ་ཤིས་
རྟེན་འབྲེལ་གྱི་རྫས་དང་སྐུ་གསུང་ཐུགས་རྟེན་གྱི་དངོས་འབུལ་བཅས་འཁྲུལ་
མེད་པདྨའི་རྒྱལ་ཚབ་ཏུ་མངའ་གསོལ། དེ་ལྟར་གྲངས་མེད་བསྐལ་པ་རྒྱ་
མཚོའི་མདུན་རོལ་ནས་དོན་གཉིས་ཡོན་ཏན་བྱེ་བའི་དཔལ་གྱིས་ཕྱུག་ཅིང་
མཁྱེན་གཉིས་ཡེ་ཤེས་ཀྱི་ཕུང་པོ་ཕུན་སུམ་ཚོགས་པར་གྱུར་ནས་དུས་གསུམ་
སངས་རྒྱས་ཀུན་དང་དགོངས་པ་མཉམ་པར་གྱུར་མོད། རང་རེ་བསྒྲངས་
ཡས་སྐལ་བཟང་གི་འགྲོ་བ་ཀུན་གྱིས་འཐོབ་པར་འདོད་པའི་མངོན་མཐོ་ངེས་
ལེགས་དང་། ཐེག་པ་མཐའ་དག་གི་གཞི་ལམ་འབྲས་གསུམ་སོགས་ལུགས་
གཉིས་ཀྱི་ཡོན་ཏན་མ་ལུས་པ་བླ་མ་ལ་མ་བསྟེན་པར་མི་འབྱུང་བར་རྟོགས་
པའི་ཆེད་དུ་འཇིག་རྟེན་ཚུལ་ངོས་དང་མཐུན་པར། སངས་རྒྱས་བྱང་སེམས་
ཀྱི་སྒྱུ་འཕྲུལ་མིའི་རྣམ་པར་རོལ་བའི་བཤེས་གཉེན་བཟང་པོ་དག་སྔ་རྗེས་
ཇི་ལྟར་བསྟེན་པའི་མཛད་ཚུལ་ནི། དགུང་གྲངས་བདུན་ནས་བཅུ་དྲུག་གི་



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བར་དུ་མཁན་ཆེན་འཇིགས་མེད་སེང་གེ་དང༌། མཁན་འཇིགས་མེད་བདེ་
ཆེན། བེ་རོ་མི་འགྱུར་ཡེ་ཤེས་རྡོ་རྗེ། སྤྲུལ་པའི་གཏེར་སྟོན་རིག་འཛིན་མཁའ་
སྤྱོད་རྡོ་རྗེ། བླ་མ་རིན་པོ་ཆེ་ཡར་འཕེལ། གཞི་ཆེན་རྒྱལ་སྲས་ཀུན་བཟང་
ཉི་མ་སོགས་ཀྱི་མདུན་ནས་དབང་དང་གདམས་ངག་མང་དུ་གསན་དགོངས་
མཛད་པར་དེ་རྣམས་ཀྱིས་ཀྱང་གཞན་ལས་ལྷག་པའི་ཐུགས་གཙིགས་བརྩེ་
བཀུར་ཚད་མེད་དུ་གནང་། ཁྱད་པར་དུ་རིག་གནས་གསར་བརྗེའི་གནོད་
སྐྱོན་གྱིས་རང་རེ་གངས་ཅན་པ་ཕལ་ཆེར་སྐྱབས་བྲལ་མགོན་མེད་དུ་གྱུར་ནས་
ལུགས་གཉིས་བླང་དོར་ལ་མགོ་རྨོངས་པའི་དུས་སུའང་ཡུལ་རྐྱེན་གྱི་འཚུབས་
མ་ཁྱད་དུ་བསད་དེ་སྔོན་བྱོན་མཁས་པའི་རྣམ་ཐར་བཞིན་སྐྱབས་རྗེ་བླ་མ་
རིག་འཛིན་ཉི་མའམ་འཛམ་གླིང་རྒྱན་མཆོག་རྩལ་གྱི་ཞབས་ལ་གཏུགས་
ཏེ་དབང་དང་གདམས་ཟབ་རྨད་དུ་བྱུང་བའི་རོལ་རྒྱུན་ཐུགས་ཡེ་ཤེས་ཆེན་
པོའི་མཚོ་རུ་བསྐྱིལ་ཞིང་དུས་རྒྱུན་གསུངས་འཕྲོས་སུ་ད་ལྟ་བདག་གིས་ཡར་
མར་གྱི་ཚོགས་མཆོད་སོགས་ཚོགས་བསགས་ཅུང་ཟད་བྱེད་རྒྱུ་དང་། ལོ་རེ་
བཞིན་བསྒྲུབ་མཚམས་དམ་རྒྱ་བྱེད་པ་སོགས་དགེ་བློ་མ་བོར་ཙམ་ཡོད་པ་འདི་
བླ་མ་རིན་པོ་ཆེ་འདིའི་བཀའ་དྲིན་ཁོ་ན་ཡིན་ཞེས་གསུངས་པ་དག་ནི་དོན་གྱིས་
རྗེས་འཇུག་ཡོངས་ལ་ལས་ཇི་མཛད་དཔལ་ལྡན་བླ་མའི་རྗེས་སུ་སློབ་དགོས་
པའི་གདམས་ཐབས་ཁྱད་པར་ཅན་ཡིན་ནོ། །སྐྱབས་རྗེ་བླ་མ་ཁོང་གིས་
14



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
ཀྱང་ཐུགས་བརྩེ་བ་ཚད་མེད་པའི་སྒོས་མཆོག་གི་ཆོས་བདག་གཅིག་པུ་རུ་
མངའ་གསོལ་ཞིང་ཕྱི་ནང་གསང་བའི་རྟེན་འབྲེལ་ཁྱད་པར་ཅན་དུ་མ་མ་བསྒྲིགས་
རང་འགྲིག་ཏུ་གྱུར། གཞན་ཡང་འོག་ཏུ་ཅུང་ཟད་འགོད་པ་བཞིན་སྙིགས་
དུས་ཀྱི་བསྟན་པའི་གསལ་བྱེད་གཅིག་པུ། ༧ ཆོས་རྗེ་དམ་པ་ཡིད་བཞིན་
ནོར་བུ་མཆོག་གི་མདུན་ནས་ཀྱང་གསང་སྔགས་ཀྱི་དབང་ལུང་མང་པོ་དང་།
ལྕེ་བཙུན་སྙིང་ཐིག་ལ་སོགས་པའི་མན་ངག་ཟབ་ཁྲིད་དུ་མ་ཡང་ཡང་གསན་
ཅིང་ཁོང་གིས་ཀྱང་ཐུགས་བརྩེ་གཤིན་བླ་ན་མེད་པའི་ངང་དཔོན་སློབ་དགོངས་
པ་གཅིག་འདྲེས་སུ་གྱུར་བར་ཡང་ཡང་བསྔགས། ལྷག་པར་དུ་རྗེ་ཉིད་ཀྱི་
བཀའ་དྲིན་གསུམ་ལྡན་གྱི་བླ་མར་བཀུར་བའི་སྐྱབས་རྗེ་རྡོ་གྲུབ་རིན་པོ་ཆེ་
ཐུབ་བསྟན་ཕྲིན་ལས་དཔལ་བཟང་པོ་མཆོག་གིས་སྨིན་བྱེད་ཀྱི་དབང་བསྐུར་
རྒྱུད་ཀྱི་ལུང་གནང་ཞིང་འོད་གསལ་རྫོགས་པ་ཆེན་པོའི་མན་ངག་གི་ཐུགས་
བཅུད་ཆིག་བརྒྱུད་དུ་བསྩལ་བས་ནམ་ལངས་པའི་སྟེང་དུ་ཉི་མ་ཤར་བ་བཞིན་
ཡེ་གནས་ཆོས་སྐུའི་རིག་པ་རྗེན་པར་མཇལ་དེ་བླ་མེད་ནང་གི་ལྟ་དགོངས་
ཟབ་མོ་མངོན་དུ་གྱུར་བར་གསུངས་སོ། །དེ་བཞིན་དུ་རྒྱལ་དབང་པདྨའི་
རྒྱལ་ཚབ་ཟབ་གཏེར་རྒྱ་མཚོའི་མངའ་བདག་སེ་ར་ཡང་སྤྲུལ་རིན་པོ་ཆེ་རིག་
འཛིན་གསང་སྔགས་གླིང་པའི་མདུན་ནས་ཀྱང་རྗེ་དེ་ཉིད་ཀྱི་ཟབ་ཆོས་ཡོངས་
ཀྱི་དབང་དང་གདམས་པ་ཟབ་མོ་དུ་མ་གསན་པར་མཛད་པ་སོགས་མདོ་ཙམ་
15



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བརྗོད་པ་ལགས་སོ། །
སྟག་ཤམ་རྡོ་རྗེའི་གཏེར་ལུང་ལས། རྒོད་ལྡེམ་སྤྲུལ་པ་ཚེ་མིང་༼སྐུ་ཆུང་དུས་
ཀྱི་མཚན་ཚེ་འཛིན།༽སྤྲེལ་ལོ་བས༔ ཟབ་གཏེར་ནམ་མཁའ་མཛོད་ཀྱི་སྒོ་འཕར་
འབྱེད༔ འབྲེལ་ཚད་རྔ་ཡབ་དཔལ་རིར་འདྲེན་པ་འབྱུང༔ ཞེས་སོགས་གསུངས་
པ་བཞིན་དུ་དགུང་གྲངས་བརྒྱད་པའི་སྐབས་འབུམ་ལྔའི་བསགས་སྦྱངས་དུས་
སུ་རིན་པོ་ཆེ་དྷི་ཀིམ་ལས་གྲུབ་པའི་པདྨའི་ལྟེ་བར་རལ་གྲིས་མཚན་པའི་གཏེར་
སྒྲོམ་ཞིག་ཕྱག་ཏུ་སོན་པ་ནས་བཟུང་འཆི་མེད་མཚོར་འཁྲུངས་རྒྱལ་བའི་གཏད་
རྒྱ་དུས་སུ་སད་དེ་ཟབ་གཏེར་ནམ་མཁའ་མཛོད་ལ་མངའ་དབང་བསྒྱུར་ནས་
སྙིགས་དུས་ཀྱི་རྒུད་པ་མཐའ་དག་དབྱིངས་སུ་བསལ། རིས་མེད་སྐྱེ་འགྲོ་
ཡོངས་ལ་ཆོས་སྦྱིན་མི་ཟད་པའི་སྒོ་འཕར་ཡངས་པོར་ཕྱེས་ཤིང་འཁོར་ལོ་
གསུམ་གྱི་མཛད་པ་ནམ་མཁའ་དང་མཉམ་པ་རྟག་ཁྱབ་ལྷུན་གྲུབ་ཏུ་འབྱུང་
བའི་ཕྲིན་ལས་ཤིན་ཏུ་རགས་པའི་ཕྱོགས་ཙམ་ཞིག་ནི་སྒྲོ་སྐུར་དང་ཕྱོགས་ཞེན་
གྱི་དྲི་མ་སོགས་ཏིལ་ཙམ་ཡང་མ་འདྲེས་པར་ཅི་ཤེས་ཙམ་རང་བཞིན་བརྗོད་
པའི་ངག་གིས་འཆད་པར་འགྱུར་ལ་བརྟུལ་ཞུགས་བླ་ན་མེད་པའི་རྨད་བྱུང་
གསང་བའི་ཡོན་ཏན་རྒྱ་ཆེ་བ་ནི་ས་ཆེན་པོ་ལ་གནས་པའི་འཕགས་པ་རྣམས་
ཀྱིས་ཀྱང་སྤྱོད་ཡུལ་དུ་མི་འགྱུར་ན་བདག་འདྲའི་འཆིང་བ་ཀུན་ལྡན་གྱི་སོ་སོའི་
སྐྱེ་བོས་བརྗོད་པར་མི་ནུས་པ་སྨོས་མ་དགོས་ལ་ཅུང་ཟད་ཞིབ་པར་ནི་རྣམ་ཐར་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
གཞན་ལས་རྟོགས་པར་བྱའོ། །དེ་ཡང་ཕྱི་མཐུན་དུས་འགྱུར་གྱི་དབང་གིས་
སངས་རྒྱས་ཀྱི་བསྟན་པ་རིན་པོ་ཆེ་དང་སྐུ་གསུང་ཐུགས་གསུམ་དགེ་འདུན་
གྱི་སྡེ་སོགས་ལ་གུས་ཤིང་དད་པ་ལྟ་ཅི་ཐ་ན་མི་རྣམས་ཀྱི་ཁ་ཙམ་འགུལ་
ནའང་ཆོས་འདོན་པར་འདུག་ཟེར་ནས་ཁྲིམས་འབེབས་པར་གྱུར་པའི་རིག་
གནས་གསར་བརྗེ་སོགས་ཀྱི་སྐབས་སུའང་རྗེ་འདི་ཉིད་ཀྱིས་དམ་པའི་རང་
རྟགས་རྒྱ་མཚོ་ལྷག་པར་ལྷུར་བཞེས་ཏེ་ཡིག་ཆ་པོད་དྲུག་ཅུ་ལྷག་ཙམ་རེ་བསྐུང་
ཞིང་ལྐོག་ཏུ་དཔེ་གཟིགས་དང་གུས་པར་མཆོད་བཞིན་རང་ཉིད་ཀྱི་ཐུགས་
གཏེར་ནམ་མཁའ་མཛོད་ལས་གདན་དྲངས་པའི་དུས་འཁྲིགས་ཀྱི་རྒུད་པ་
སྐྱོབས་པའི་ཟབ་གཏེར་བྱིན་རླབས་ཀྱི་ན་བུན་མ་ཉམས་ཤིང་དངོས་གྲུབ་ཀྱི་
བདུད་རྩི་འཇོ་བའི་སྒྲུབ་ཐབས་སྣ་ཚོགས་དང་གསོལ་འདེབས་མ་འོངས་ལུང་
བསྟན་གྱི་བརྡ་བྱང་སོགས་རྒྱ་ཆེར་ཕབ། འདི་དག་ལས་ཕལ་ཆེར་དུས་
དབང་གིས་སྒྲུབ་པའི་དངོས་གྲུབ་ཀྱི་སྐལ་བར་སྤྱོད་ཅིང་སླར་གོས་དཀར་མོའི་
ཀློང་དུ་རྒྱས་བཏབ་དགོས་པར་གྱུར་པའང་མང་དུ་བྱུང་བར་གྲགས། བྱང་
སེམས་སྤྱོད་འཇུག་ཆེན་མོའི་གླེགས་བམ་ཞིག་སྲོག་དང་བསྡོས་ཏེ་དུས་རྒྱུན་སྐུའི་
དྲོད་དང་མི་འབྲལ་བར་ཐུགས་དམ་དུ་འཆང་ནས་མཚན་གུང་རྣམས་སུ་མེ་
སྣ་དང་སྤོས་སྒྲོན་ངོགས་སུ་ལན་རེ་ལས་མི་ཉུང་བར་གཟིགས་གནང་མཛད་
པ་དང་། རྒྱལ་སྲས་ལག་ལེན་དང་རྡོ་གྲུབ་རིན་པོ་ཆེའི་གསུང་གི་སྐྱིད་སྡུག་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལམ་ཁྱེར་སོགས་ཉམས་ལེན་མཛད་ཅིང་གཞན་དག་གི་ལུས་དང་སེམས་ཀྱི་
སྡུག་བསྔལ་སེལ་ཐབས་དང་ཉེ་གནས་སོགས་སྐལ་ལྡན་གྱི་སྐྱེས་བུ་དུ་མ་ལ་
བྱང་ཆུབ་སེམས་དཔའི་སྤྱོད་ལམ་དང་ངང་ཚུལ། བཟང་ངན་ལམ་ཁྱེར་གྱི་
གདམས་པ་སོགས་ཡང་ཡང་གནང་སྟེ་དེ་དག་གི་རྒྱུད་སྨིན་པར་མཛད་པ་དག་
ནི། ཇི་སྐད་དུ། གཞན་དོན་བརྩེ་བ་ཅན་རྣམས་སྲོག་ཕྱིར་ཡང་། །རང་གི་
ནུས་པ་ལྷོད་པར་མི་བྱེད་དེ། །སྐྱེས་བུ་དམ་པ་ཁུར་ལྕི་ཁུར་བ་དག །ཉམ་ངའི་
གནས་སུ་ནམ་ཡང་འདོར་མི་བྱེད། །ཅེས་གསུངས་པ་ལྟར་ལགས་སོ། །དགུང་
གྲངས་ཉི་ཤུ་ཡན་ཆོད་དུ་ཕལ་ཆེར་ཉིད་གཅིག་པུ་ཙམ་ཤོང་བའི་རྡོ་ཁང་དང་
སྙི་ཁང་བྲག་ཕུག་རྣམས་སུ་རྩེ་གཅིག་ཏུ་སྒྲུབ་པ་ཉམས་ལེན་ལ་གཞོལ་ནས་ཡི་
དམ་གྱི་བསྙེན་པ་ཁོ་ནའང་སྔ་རྗེས་སུ་དུང་ཕྱུར་བཅུ་དྲུག་ལྷག་ལྗགས་བཟླས་
གྲུབ་པར་གནང་བ་དང་། དེ་ཡང་རྗེ་འདི་ཉིད་དུས་རྒྱུན་དུ་འདོད་ཆུང་ཆོག་
ཤེས་དང་སྔོན་གྱི་དགེ་བཤེས་སྤྲོས་མེད་དག་གི་རྣམ་ཐར་བཞིན་ཉིད་ཀྱི་གཟིམས་
ཁང་སོགས་བཞུགས་གནས་ཡིད་དྭངས་ཤིང་ཆོས་སྒྲུབ་པའི་མཐུན་རྐྱེན་ཚང་
བ་ཙམ་ལས་རྒྱ་ཆེ་བའི་སྤྲོས་པ་ལ་ཐུགས་གཏན་ནས་མི་དགྱེས་ཏེ། དཔེར་
ན་སྔར་རིན་པོ་ཆེ་ཡབ་ཡུམ་སྐུ་འཁོར་དང་བཅས་པ་ལ་ཇ་ཁང་གཅིག་ཙམ་
མ་གཏོགས་དེའི་ནང་ན་གཟིམས་ཤག་ཀྱང་བཅད་མེད། རྗེས་སུ་རང་སྡེའི་
སློབ་མ་ཡོངས་ཀྱིས་ངེས་པར་ཁྱེད་ལ་གཟིམས་ཁང་བཟང་པོ་ཞིག་དགོས།



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང༌། པ
དེ་བྱེད་པ་ནི་ངེད་ཚོའི་བསོད་ནམས་ཡིན་པས་ཚོ་བ་སྤྱིའི་བསྒྲུབ་རྒྱུ་ཡིན་ཞེས་
གནང་བ་ཞུས་ཀྱང་། ཁོང་གིས་བདག་ཅག་གི་སྟོན་པ་ཐུགས་རྗེ་ཅན་གྱིས་སྤྱོད་
ལམ་བཞི་ཤོང་ཙམ་གསུངས་ཡོད་པས་རྒྱས་སྤྲོས་ངལ་བ་བྱེད་པ་ལ་སྙིང་པོ་
མེད་ཅིང་འགྲིགས་པ་མ་རེད་དེས་ན་རང་ཤོང་གི་གནས་ཙམ་ལས་མི་དགོས་
གསུངས་པ་བཞིན་དེ་དག་གིས་འཕྲལ་དུ་གཟིམས་ཁང་ཆུང་ངུ་ཞིག་བརྩིགས།
རྗེས་སུ་༧ཆོས་རྗེ་ཡིད་བཞིན་ནོར་བུ་དང་སེ་ར་ཡང་སྤྲུལ་སོགས་ཀྱི་བཀའ་
གསུང་བཞིན་སྒྲུབ་ཁང་རིག་འཛིན་དགའ་ཚལ་འདི་ཙམ་བགྱིས་ཤིང་། ད་
ལྟའང་ཕྱོགས་སོ་སོའི་རྒྱ་བོད་ཀྱི་སློབ་ཚོགས་མང་པོས་རིན་པོ་ཆེ་ཚང་ལ་
གཟིམས་ཁང་བཟང་པོ་ཞིག་གམ་ཡང་ན་རིག་འཛིན་དགའ་ཚལ་འདི་ལ་གཞན་
གྱི་བླ་ཆེན་དག་གི་གཟིམས་ཁང་བཞིན་གསེར་ཏོག་དང་གྱོ་འབེབས་སོགས་
རྒྱ་བསྐྱེད་དགོས་པའི་རེ་བ་དུ་མར་ཞུས་ཀྱང་། དེ་དག་ཕར་ཞོག་ཐ་ན་སྐུ་འཁོར་
རྣམས་ཀྱིས་རང་རེ་ལ་རྒྱལ་ཕྱི་ནང་གི་སློབ་མའི་མགྲོན་ཚོགས་ཧ་ཅང་མང་བས་
མདུན་འཇོག་མཛེས་པ་ཞིག་བྱེད་པར་གནང་བ་ཞུས་པ་ལ་ཡང་ཁོང་གིས་ང་
ཚོ་ཆོས་པ་ཡིན་པས། ཆོས་པ་ཚོས་ཅིས་ཀྱང་དགོས་མེད་ཤེས་དགོས་གསུངས་
ཏེ་མ་གནང་ངོ་། །དེ་བཞིན་དུ་རྒྱལ་ཕྱི་ནང་གི་ཚོང་དཔོན་རྣམས་ཀྱིས་དགོན་
འདིར་མགྲོན་ཁང་དང་ཟས་ཁང་སོགས་ཕྱོགས་ཀྱི་སློབ་མ་ཡོངས་ལ་སྟབས་
བདེའི་ཕྱིར་དང་དགོན་པའི་ཆ་རྐྱེན་ཐད་ཀྱང་ཡར་ཐོན་བཟང་པོར་འགྲོ་བས་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ང་ཚོས་ཡོན་བདག་བྱས་ནས་དངུལ་ཅི་དགོས་བསྒྲུབ་ཅེས་ནན་པོར་ཞུས་ཀྱང་
ཁོང་གིས། མི་མང་པོ་འདུ་ཞིང་མངའ་ཐང་སོགས་རྒྱ་ཆེ་བར་བཏང་བ་ལས་
སླ་མོ་ཡིན་ཀྱང་སྙིང་པོ་གང་ཡང་མེད་པར་མ་ཟད། སོ་ནམ་དགེ་སྦྱོར་བར་
ཆད་ཡིན། །སྙན་གྲགས་བདུད་ཀྱི་གཡབ་མོ་ཡིན། །ཞེས་གསུངས་པ་ལྟར་
འགྱུར་བས་མི་རིགས་སོ་དེས་ན་འདི་སྣང་ལ་མི་ཞེན་པར་དམ་པའི་ཆོས་གཤའ་
མ་ཞིག་ཇི་འགྲུབ་བྱེད་པ་གལ་ཆེ་བ་ཡིན་འདུག་གསུངས་ཏེ་མ་གནང་བ་དང་།
ཡང་དེ་བཞིན་དགོན་པའི་དགེ་བསྐོས་དང་འགན་ཁུར་ཆ་ཤས་ཀྱིས་རང་རེའི་
བཤད་གྲྭ་སོགས་དགོན་པའི་ཆ་རྐྱེན་དུ་ཚོང་ཁང་ཞིག་བཙུགས་ཏེ་ཚོང་ལས་
ཅུང་ཟད་དགོས་སམ་ཞེས་ཞུས་པར། དེ་ནི་ཕྱིར་དེང་སང་གང་ནའང་ཚོང་
ལས་སོགས་ཆ་རྐྱེན་དེ་ཙམ་མི་བསྒྲུབ་པ་ཉུང་བ་དང་འཇིག་རྟེན་ལྟར་ན་དཔལ་
འབྱོར་གོང་འཕེལ་གྱི་ཐབས་སོགས་ཡིན་ནའང་ཆོས་པ་དང་དགེ་འདུན་པ།
ལྷག་པར་རབ་བྱུང་བ་རྣམས་ཀྱི་བསླབ་པ་དག་དང་མི་མཐུན་པ་དང་། དཔལ་
སྤྲུལ་རིན་པོ་ཆེས་ཚོང་འདི་ལ་མི་དགེ་བ་བཅུ་ལས་ལོག་ལྟ་དང་ལོག་གཡེམ་
མ་གཏོགས་ཐམས་ཅད་པོ་འདུས་ཡོད་པར་གསུངས་པ་བཞིན་ཆོས་ཀྱི་འགལ་
རྐྱེན་དུ་འགྲོ་བ་ཚོང་འདི་ལས་སྡུག་མེད་པ་ཡིན་པས་བཏང་སྙོམས་སུ་བཞག་
ན་དགའ་གསུངས་ཤིང་དེ་དག་ལ་གནས་སྐབས་ཀྱི་ཆ་རྐྱེན་དུ་སྒོར་འབུམ་ཕྲག་
དུ་མ་ཡང་གནང་། ཐུགས་ཤིན་ཏུ་བཙུན་པས་རྒྱལ་བའི་ལུང་རྟོགས་ཀྱི་བསྟན་
20



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང༌། པ
པ་བཤད་སྒྲུབ་རྣམ་པར་དག་པ་ཞིག་མ་གཏོགས་གཞན་འཇིག་རྟེན་ཀྱི་ཚོང་
ཁེ་སོ་ནམ་དགྲ་འདུལ་གཉེན་སྐྱོང་རྙེད་བདེ་གྲགས་བསྟོད་སོགས་ཆམས་ཀྱིས་
བཞག་སྟེ་ཆོས་པ་འཇིག་རྟེན་གྱིས་མི་འཆིང་བ་ཞིག་དགོས་ཞེས་དུས་ཀུན་
གདམས། རྗེ་འདིའི་སྐུ་ཚེ་གང་པོར་རང་དོན་དུ་སྒོར་བརྒྱ་ཙམ་གྱིས་ཁེ་ཚོང་
ཡང་བྱེད་མ་མྱོང་བའི་ལོ་རྒྱུས་མངའ་ལ། ཁོང་ནི་རང་བཞིན་གྱིས་ཐུགས་
རྒྱུད་དྲང་ཞིང་ཀུན་ལ་བྱམས་པ་ཆེན་པོའི་སྒོས་སྐྱེ་བོ་དྲག་ཞན་བར་གསུམ་
ཐམས་ཅད་ལ་ཆོས་དང་འཇིག་རྟེན་གང་ཐད་ནས་གང་ཟག་སོ་སོའི་བློ་དང་
དབང་པོའི་སྤྱོད་ཡུལ་དང་མཐུན་ཞིང་འཚམས་པར་གསུང་སྨྲ་བ་ལ་ཤིན་ཏུ་
མཁས་པས་གནའ་བཤད་དང་སྒྲུང་གཏམ་སྔོན་གྱི་དགེ་བཤེས་དང་བྱང་སེམས་
ཆོས་ཀྱི་རྒྱལ་པོ་སོགས་ཀྱི་རྣམ་ཐར་ལས་ཟློས་ཏེ་གདུལ་བྱ་དག་གི་བློ་སེམས་
དགེ་བ་དང་ཐར་བའི་ལམ་དུ་བསྒྱུར་བར་མཛད། ཐོབ་དང་མངའ་ཐང་རིགས་
གཟུགས་གྲགས་འབྱོར་དག་དང་ལྡན་པའི་ཆེན་པོའི་སེམས་ཁམས་ཅན་དང་།
ཁས་དམན་ཉམས་ཆུང་དབུལ་སྤྲང་ནད་པ་རྒས་འཁོགས་སོགས་ལ་ཁྱད་མེད་
འདྲ་མཉམ་གྱིས་སྐྱོང་བ་མ་གཏོགས་ངོ་སྲུང་གི་སྒྱུ་ཐབས་དང་ཚུལ་འཆོས་ཀྱི་
བསླུ་བྲིད་སོགས་གཏན་ནས་མི་གནང་བ་དང་། ཁྱད་པར་གང་ན་བསྟན་པ་
མི་དར་ས་དང་ཆ་རྐྱེན་དམན་པའི་དགོན་སྡེ་སོགས་ལ་བསྡུ་བའི་དངོས་པོ་
བཞིའི་སྒོ་ནས་ཐམས་ཅད་ཀྱི་རེ་བ་གང་ཡོད་སྐོང་བར་བྱེད་ཅིང་དེ་དག་ལ་སྒོར་
21



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སོགས་ཆ་རྐྱེན་དཔག་མེད་གནང་སྟེ་བཤད་སློབ་སྒྲུབ་གསུམ་དང་དགེ་འདུན་
པའི་སྡེ་འཛུགས་པ་སོགས་བསྟན་འགྲོའི་བདེ་སྐྱིད་རྒྱ་ཆེན་པོ་སྤེལ། ས་ཆེན་
ཕྱུག་སྡེ་ཆེན་པོ་དག་གིས་གདན་འདྲེན་ཞུས་ཏེ་རྟ་ཟོག་བརྒྱ་སྟོང་མང་པོ་དང་
སྒོར་འབུམ་ཕྲག་མང་པོ་འབུལ་བ་བས་དབུལ་པོ་ཞིག་གིས་སྒོར་ཟུར་གཅིག་
ཙམ་འབུལ་བ་ལ་ལྷག་པར་བརྩེ་ཞིང་ཐུགས་དགྱེས་པའི་མཆོག་ཏུ་འཛིན།
སྙིགས་དུས་ཀྱི་ནད་རིགས་སྣ་ཚོགས་ཀྱིས་སེམས་ཅན་རྣམས་ཀྱི་ལུས་སེམས་
དབང་མེད་དུ་གདུང་བ་དག་སྐུ་ཉིད་ཀྱིས་མངོན་སུམ་དུ་བཞེས་ཏེ་དགེ་སྡུག་
གཏོང་ལེན་མཛད་པ། དཔེར་ན་སྔར་སྐབས་ཤིག་ལ་ཡུལ་དུ་ཕྱུགས་ནད་
ཁ་ཚ་བྱུང་ནས་མང་པོ་ཤི་བ་ལ། རྗེ་གང་གིས་ཕྱུགས་ཟོག་དེ་དག་གི་སྡུག་
བསྔལ་གྱི་གདུང་བ་དྲག་པོ་ལ་ཐུགས་སྙིང་རྗེ་ཆེན་པོས་ཉེ་བར་གཟིགས་ཏེ་
ཉེ་གནས་སོགས་ལ་ལས་ཀྱིས་མནར་བའི་འགྲོ་བ་སྤྱི་དང་བྱེ་བྲག་སྡུག་བསྔལ་
གྱི་གདུང་བ་དྲག་པོས་གཟིར་བའི་ཕྱུགས་ཟོག་དག་གི་ཆེད་དུ་ང་རང་གིས་ནད་
བཞེས་དགོས་ཞེས་བྱང་སྡོམ་གྱི་ཆོ་ག་སོགས་གསུངས་ཤིང་ཐུགས་སྨོན་རྒྱ་ཆེར་
གནང་བས། ཕྱི་ཉིན་རྗེ་ཉིད་ཚད་རིམ་འཕེལ་ཞིང་ཞལ་ལ་འབྲུམ་བུ་དམར་
ནག་ལྟར་མི་བཟོད་པ་བྱུང་ཕྲལ་ཤངས་ཁྲག་གཞོང་པ་ལྔ་ལྷག་རྡོལ་ནས་སྐུ་
གཤེགས་ལ་ཉེ་བར་གྱུར་པ་ན། སྐུ་འཁོར་སོགས་རྟབ་རྟབ་པོར་གྱུར་ནས་
ཇི་བྱ་དང་བྲལ་བར་གྱུར་ཚེ་རྗེ་ཡི་ཞལ་དགྱེས་ཤིང་འཛུམ་པའི་ངང་ནས། ང་



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ་
རང་ལ་ཅིའང་མི་སྐྱོན། སྣ་ཁྲག་འདི་ཁ་ཚའི་ནད་བདག་ལ་བསྔོས་ནས་ཕྱི་རོལ་
ཏུ་འཕོས་ཤིག་གསུངས། ཤང་ཁྲག་ལྷག་མ་ཉེ་གནས་ལགས་ཀྱིས་གཞན་ལ་བྱིན་
ཏེ་ཡུལ་གྱི་ཕྱུགས་རིགས་ལ་བླུད་པས་ཕྱུགས་ནད་རང་སར་ཆད་དོ། །
དེ་བཞིན་དུ་བསྟན་པ་ཕྱི་ཡི་ཆག་སྒོ་བཟློག་པ་དང་ངན་སོང་གི་ལས་སྣང་
ངན་པ་དག་ཞི་བའི་ཕྱིར་དུ་ཉིད་ཀྱིས་ཕྲལ་ཕྲལ་དུ་བསྙུང་གཞི་བཞེས་པའི་ཚུལ་
དང༌། ཡང་ཟུག་རྔུ་དྲག་པོ་ཅན་གྱི་ནད་པ་དག་ལ་རེག་པ་དང་ཐུགས་གཏད་
པ་ཙམ་གྱིས་ཞི་ཞིང་མིག་ནད་ལིང་ཐོག་སོགས་ལ་མེ་ལོང་དུ་བལྟར་བཅུག་
སྟེ་དར་དཀར་གྱིས་ཕྱིས་པས་དེ་དག་གི་མིག་ནད་ལྷག་མེད་དུ་སངས་པ། ནད་
རིམས་ངན་པ་སྨན་དཔྱད་ཀྱིས་བཅོས་མེད་དུ་གྱུར་པ་དག་ལ་གསོལ་རྩམ་
དང་བཞེས་ཕོར་ནང་གི་བདུད་རྩི་གནང་བས་གྲོལ་བར་མཛད་པ་སོགས་བྱང་
སེམས་གྲུབ་པའི་སྤྱོད་པ་རྒྱ་མཚོ་ལྟ་བུ་ལ་དབང་བསྒྱུར་བ་དག་ནི་ཤིན་ཏུ་མང་
བས་ཡི་གེར་འཇིགས་སོ། །དུས་འགྱུར་ནང་སྤྱི་མཐུན་མུ་གེས་གདུང་ཚེ་མཁའ་
འགྲོ་ཡེ་ཤེས་མཚོ་རྒྱལ་གྱིས་རྗེ་ཉིད་ལ་ཞལ་གཟིགས་ཏེ་འོ་འཛིན་གྱི་བདུད་
རྩི་དངོས་སུ་བསྟབས་པས་བདེ་སྟོང་ཡེ་ཤེས་ཀྱི་རྟོགས་པ་མཁའ་དང་མཉམ་
པར་བརྙེས་ཤིང་ཉིན་བདུན་ཕྲག་དུ་མར་བཟའ་བཏུང་ཡེ་གསོལ་མི་དགོས་
པར་གྱུར། དེ་ནས་བཟུང་བཀྲེས་སྐོམ་འཁྱག་ལྟོགས་སོགས་གཏན་ནས་
མི་འབྱུང་བར་སྐུའི་བྱད་ཀྱང་སྔར་ལས་ལྷག་པར་ཟོ་མདོག་རྒྱས་ཤིང་གཟི་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བརྗིད་ཆེ་བར་གྱུར་པས་ཐམས་ཅད་ཡ་མཚར་བར་གླེང་། དེ་སྐབས་ཤིག་
ལ་རྗེ་ཉིད་ཀྱིས་ཉེ་གནས་དམ་པ་དགེ་ལེགས་རྣམ་རྒྱལ་སོགས་ལ་ད་སྟེ་རེ་
ཞིག་བདག་ཁྲིམས་ཀྱི་དྲ་བར་ཚུད་དགོས་པ་ཞིག་སྣང་ཡང་རྩ་གསུམ་སྲུང་
མ་དང་བཅས་པས་མགོན་སྐྱབས་དང་སྡོང་གྲོགས་ཡོད་པས་སེམས་འཚེར་
མི་དགོས་ཞེས་ལུང་བསྟན་གསུངས་པར་ཉེ་གནས་ཀྱིས། དེ་ལྟ་ན་བདག་ཀྱང་
ཁྱེད་དང་མཉམ་དུ་འགྲོ་བའི་ཐབས་བྱེད་དགོས་ཞུས་པར་ཁོང་གིས་རང་རེ་
གཉིས་སྔོན་ལས་ལྷན་ཅིག་ཏུ་བསགས་མེད་པས་ཁྱོད་ཁྲིམས་སུ་ཆུད་པར་
མི་འགྱུར། བདག་ནི་སྔོན་བྱང་རྭ་སྒྲེང་དུ་དགེ་བཤེས་ཆེན་པོ་ཞིག་གི་ལུས་ལེན་
སྐབས་ཡུལ་དེར་གནོད་པའི་ནག་ཕྱོགས་ཀྱི་བདུད་བགེགས་ཤིག་དྲག་པོ་
མངོན་སྤྱོད་ཀྱིས་མནན་པར་མཛད་པ་དེའི་རྐྱེན་གྱིས་ཁྲིམས་སུ་འགྲོ་དགོས་
པ་ཡིན་ཀྱང་ཟླ་གཉིས་ལས་མི་འགྱང་བར་ཐོན་ཡོང་གསུངས། མི་རིང་པར་
ས་བྱ་ལོའི་བོད་ཟླ་བཅུ་གཅིག་པའི་ཚེས་ཉེར་དགུ་ལ་ཉེ་གནས་གཞན་ཞིག་ཏུ་
སོང་ཤུལ་ནས་གནུབས་ཟུར་འཇམ་མགོན་ཞེས་པ་དང་མཉམ་དུ་རྒྱ་ཁྲིམས་
འོག་ཏུ་བྱོན་དགོས་བྱུང་སྐབས་རྩ་གསུམ་སྲུང་མའི་རུ་དར་འཚུབས་སེ་མེལ་
ཚེ་བྱེད་པ་ཀུན་གྱིས་མཐོང་ཐོས་སུ་གྱུར། དེ་ཚེ་ཁྲིམས་བདག་གདུག་རྩུབ་
ཅན་དག་གིས་མཛོ་མོ་ཞིག་ཁྲིད་འོང་སྟེ་རྗེ་ཉིད་དང་ཁྲིམས་གྲོགས་མཛེས་ལྡན་
གཉིས་ལ་བཤའ་དགོས་པར་བསྒྲགས་པ་ན། རྗེ་ཉིད་ཀྱིས་ངས་སེམས་ཅན་
24



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
གཅིག་གི་བ་སྤུའི་ཁུང་བུ་ཙམ་ལའང་གནོད་པར་མི་བྱེད་པའི་དམ་བཅའ་བརྟན་
པོར་བཞག་ཡོད་པས་ང་རང་ད་ལྟ་བསད་ཀྱང་དངོས་སུ་སྲོག་གཅོད་པའི་ལས་
འདི་འདྲ་ལྟ་ཞོག་རྡུང་བརྡེག་ཙམ་གྱི་བྱ་བ་ཡང་མི་བསྒྲུབ་ངེས་ཅན་ཡིན་ཞེས་
གསུངས་ཏེ་རང་དབང་མེད་པའི་སེམས་ཅན་དེ་ལྟ་བུ་ལ་སྙིང་རྗེ་ཤུགས་དྲག་
པོས་དགོངས་ནས་བཤུམས་པ་མཛད་ཅིང་ཐུགས་སྨོན་རྒྱ་ཆེར་གནང་བས་
ཁྲིམས་གྲོགས་དེས་ཀྱང་དེ་བཞིན་བཤའ་མ་དགོས་པ་དང་ལོ་དེར་སྙན་ལུང་
མཉམ་སྨད་ཚང་གི་སྐམ་ལུག་སོགས་གཅིག་ཀྱང་བཙོང་མ་དགོས་པར་བྱུང་།
དེ་ཡང་སྤྱིར་ན་རྗེ་འདི་ཉིད་གྲལ་རིམ་ཅན་ཡིན་པ་དང་ལྷག་པར་ཁྲིམས་བདག་
གདུག་རྩུབ་ཆེ་ཞིང་ཐུབ་ཚོད་བྱེད་པ་ལ་དགའ་བ་སོགས་དང་ཁེལ་ཡང་ཆོས་
རྗེ་མཆོག་གི་ཞལ་མཐོང་བ་ཙམ་གྱིས་གདུག་སེམས་ངན་པ་ཐམས་ཅད་རང་
སར་ཞི་ནས་བཞད་གད་དང་རྩེད་མཚར་ཅི་རིགས་གླེང་བཞིན་ཏག་ཏག་ཟླ་
གཉིས་མཚམས་ནས་བཙོན་ལས་གྲོལ། དགུང་གྲངས་སུམ་ཅུའི་ནང་མཉམ་
སྨད་མཉམ་ལས་ཁང་གི་དྲུང་ཡིག་གནང་སྐབས་མར་རྡོ་རེ་གཉིས་ལས་མེད་
ཀྱང་ཁོང་གིས་ནམ་མཁའ་མཛོད་དུ་བྱིན་གྱིས་བརླབས་པས་དུད་ཁྱིམ་བརྒྱ་
ཕྲག་ལྷག་གིས་ལོ་ཧྲིལ་བོར་སྤྱོད་ཡུན་འདང་བ་དང་། ཡང་སྐུ་ཉེ་གྲྭ་སྦྱིན་དཔལ་
ཞེས་པར་མར་རྒྱ་མ་དོ་གནང་བ་ལོ་གཅིག་ལྷག་གི་རིང་ལ་ཇི་འདོད་དུ་ལོངས་
སྤྱོད་ཀྱང་མ་ཟད་པ་དང་། དབལ་ཤུལ་མཁས་མཆོག་དང་གནུབས་ཟུར་འཇམ་
25



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མགོན་སོགས་བཅོས་སྡུག་གི་ནད་ཀྱིས་ཟིན་པ་ལ་མཚོན་བཅོས་གནང་སྟེ་
སངས་དྲག་ཏུ་བཏང་བ་དང་། བུ་མོ་དམ་མེ་ཞེས་པ་སྡེ་བརྒྱད་ཀྱིས་ཁྱེར་བ་
རང་གནས་སུ་མངོན་སུམ་དུ་བཀུག་པའི་མཚོན་ངོ་མཚར་རྫུ་འཕྲུལ་གྱི་བཀོད་
པ་རྒྱ་ཆེ་བ་དག་ཀྱང་སྟོན་ནོ། །རང་གཞན་བརྗེ་བའི་ཐུགས་བསྐྱེད་ཀྱི་ཐབས་
མཁས་ལས་རྗེ་ཉིད་དངོས་སུ་བསྙེན་པར་རྒྱ་བོད་ཀྱི་ལྷ་རྗེ་རྣམས་ཀྱིས་སྙུང་
བརྟགས་ཞུ་ཚེ་དེ་དག་གིས་ནད་འདི་ཕལ་བའི་མི་ཞིག་ཡིན་ན་བཅོས་རྒྱུ་མི་
འདུག་ཀྱང་ཁོང་ནི་གཞན་དང་གཏན་ནས་མི་འདྲ་བ་འདི་ཞེས་ཡ་མཚར་ཏེ་
དད་པ་དང་། མོ་རྩིས་དང་ལུང་སྟོན་པ་རྣམས་ཀྱིས་མནན་བསྲེགས་འཕང་
གསུམ་སོགས་དྲག་ལས་དགོས་པར་ཞུ་བ་ཕུལ་ཀྱང་། རིན་པོ་ཆེ་མཆོག་གིས།
བདག་གི་ནད་འདི་ཕྱིར་ངན་སོང་གསུམ་ཀྱི་གཙོས་སེམས་ཅན་ཐམས་ཅད་
སྔོན་ལས་སྡིག་སྒྲིབ་བག་ཆགས་ཀྱི་དབང་གིས་སྡུག་བསྔལ་བར་གྱུར་པ་དང་།
བྱེ་བྲག་སྡོམ་པ་གསུམ་གྱི་བཅས་ཁྲིམས་དང་འགལ་བ་དག་གནས་ངན་ལས་
སྒྲོལ་ཕྱིར་སེམས་བསྐྱེད་པ་དང་། ཁྱད་པར་ང་རང་གིས་ཚེ་རབས་ཐོག་མེད་
ནས་སྡུག་བསྔལ་གྱི་རྒྱུ་དུག་གསུམ་གྱིས་སྒྲིབ་པ་དང་། ཚེ་འདིར་སྡོམ་པ་
གསུམ་གྱི་དམ་ཚིག་ཉམས་ཆག གཤིན་གསོན་དཀར་ནག་གི་དཀོར་ཟོས་
པའི་ཉེས་པ། ལྷག་པར་གསང་སྔགས་ཀྱི་དབང་ཁྲིད་མང་པོ་སྤེལ་བས་གསང་
བསྒྲགས་ཀྱི་ནོངས་པ་སོགས་ཀྱི་ལན་ཡིན་པས་འདི་ལ་རིམ་གྲོ་ཡིག་བརྒྱ་དང་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
དྲི་མེད་བཤགས་རྒྱུད་སྲོག་བསླུ་སོགས་རྒྱ་ཆེན་པོ་དང་། སློབ་མ་རྣམས་ཀྱིས་
དམ་ཚིག་ལ་མངོན་ལྐོག་མེད་པར་སྡོམ་པ་གསུམ་གྱི་བཅས་ཁྲིམས་ཡང་དག་
པར་བསྲུང་སྟེ་རྒྱལ་བ་རྡོ་རྗེ་འཆང་གི་བསྟན་པ་རིན་པོ་ཆེ་འདིར་ཐུགས་ཁུར་
ཆེ་བཞེས་ཀྱིས་འཛིན་སྐྱོང་སྤེལ་གསུམ་བགྱི་བ་དང་། ཐམས་ཅད་ཀྱིས་རང་
མགོ་རང་གིས་མི་བསྐོར་བའི་དགེ་སྒྲུབ་སྡིག་སྤང་ཡང་དག་པ་ཞིག་འོང་ན་དེས་
དགའ་བ་ལས། གཞན་རང་འདོད་ཕུག་བཅུགས་ཀྱི་ཟང་ཟིང་ལོང་ལོང་གི་
རིམ་གྲོ་མང་པོ་སྒྲུབ་པ་གསང་སྔགས་ཀྱི་ཆོས་ལ་ཁ་གཡར་ནས་ཉེས་པ་གསོག་
བྱེད་ཙམ་ལས་དགོས་པ་ཆེན་པོ་མི་འདུག་པར་གསུངས་སོ། །དེ་ཡང་རིན་
པོ་ཆེ་མཆོག་དགུང་གྲངས་བཅུ་དྲུག་ནས་ད་ལྟའི་བར་དུ་རྒྱུན་གྱི་ལས་བསྙེན་
སྒྲུབ་ལ་བར་མེད་དུ་གཞོལ་ཞིང་། དུས་དབང་གིས་ཞལ་ཟས་བཞེས་ཕོར་
གང་ཙམ་ལས་མེད་སྐབས་ཀྱང་དེའི་སུམ་ཆའི་གཉིས་ཚོགས་རྫས་སུ་བཤམས།
སྐབས་རེར་རྩམ་སྐྱ་སྐོང་བུ་གང་དང་ཆུ་གཙང་ལས་ཚོགས་རྫས་མེད་སྐབས་
བྱུང་ཡང་ཉིན་ཚོགས་རེ་ཆད་མ་མྱོང་བ་དང་། རེ་འགའ་ཚོགས་རྫས་རི་ལ་
མཆོད་པ་ཟླ་བ་རེ་རེར་བྱ་ཁྱི་དག་གིས་རོལ་མི་ཚར་བའི་སྐབས་ཀྱང་མང་ངོ༌། །
དགུང་ལོ་སོ་བདུན་ཚུན་ཡབ་ཡུམ་ཞལ་འཛོམས་པ་ནས་སྐུ་མཚམས་སོགས་
སུ་བཞུགས་ཀྱང་མ་བཞུགས་ཀྱང་དབྱར་དགུན་སྟོན་དཔྱིད་ཀུན་ཏུ་ཐོ་རེངས་
དུས་ཚོད་ལྔ་ནས་ཐོར་ཐུན་གཅོད་པ་དང་། དེ་བཞིན་སྔ་ཐུན། ཕྱི་ཐུན། ནུབ་
<
7



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཐུན་རྣམས་སུ། བསང་དང་། མེ་མཆོད། ཚོགས་གཏོར། ཆུ་སྦྱིན། གསུར་བསྔོ།
ལུས་སྦྱིན་སོགས་ཐུན་བཞི་ལས་དྲུག་ཆག་མེད་དུ་མཛད་ནས་རིས་མེད་ཀྱི་རྒྱལ་
ཁམས་མང་པོའི་འབྲེལ་ཐོགས་ཡོན་བདག་ཡོངས་དང་། རིག་གནས་གསར་
རྙིང་གཉིས་ཀྱི་སྐབས་སུ་ཤི་བསད་ཤོར་བའི་གངས་ཅན་པ་ཕོ་མོ། ཁོང་གིས་
དགོན་སྡེ་དག་གི་ལྷ་ཁང་དང་རྟེན་གསུམ་སོགས་བཞེངས་ཚེ་དང་། དགོན་ནང་
དུ་ཆུ་དང་གློག་འཐེན་དུས་དང་། ཆིབས་འཁོར་སོགས་ཀྱིས་འོག་ཏུ་ཤི་བའི་
འབུ་སྲིན་སོགས་མདོར་ན་གཟིགས་སྙན་དགོངས་གསུམ་གྱིས་བསྡུས་པ་དང་།
ངན་སོང་གསུམ་གྱི་སེམས་ཅན་གཙོས་མཐའ་ཡས་པའི་འགྲོ་བ་ཐམས་ཅད་
ལ་ཐུགས་སྙིང་རྗེ་ཆེན་པོས་རྟག་པར་དགོངས་ཏེ་གསོན་པོ་རྣམས་ལ་སྲུང་བ་
སྐྱབས་འཇུག་གི་རིམ་པ་དང་། གཤིན་པོ་རྣམས་ལ་ཉིན་རེ་རེར་འཕོ་བ་ཐེངས་
གཉིས་རེ་དང་འདོད་ཡོན་ཟས་བསྔོ། ཟླ་རེར་ཁྲུས་ཆོག་ཐེངས་གསུམ་རེར་
སྐུ་འཁོར་ལྷན་རྒྱས་ཀྱིས་གསུངས་སྲོལ་རྒྱུན་མི་ཆད་དོ། །ཉིན་གུང་དུས་ཚོད་
གཉིས་པ་ནས་བཞི་པའི་བར་རྒྱལ་ཕྱི་ནང་གི་སློབ་ཚོགས་སྐུ་མགྲོན་རྣམས་
ལ་མཇལ་ཁ་དང་ཆོས་འབྲེལ་གནང་ཞིང་བྱོན་བཞུགས་དང་ཆོས་འཚོགས་
དབང་ཁྲིད་གང་གི་སྐབས་སུའང་རྒྱུན་ལྡན་བཞིན་སྒྲུབ་པ་ཉམས་ལེན་ལ་རྩེ་
གཅིག་ཏུ་གཞོལ་བའི་ཕྱག་ལེན་དམ་འཛིན་གནང་། མ་ཟད་འཇིག་རྟེན་ལུགས་
ཀྱི་བྱོན་བཞུགས་དང་བྱ་བ་ཆེ་ཆུང་གང་ལའང་། དམ་པས་མང་པོ་ཁས་འཆེ་
28



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་།
པ
མི་བྱེད་ཅིང་། །གལ་ཏེ་དཀའ་ལས་ཁས་ནི་བླངས་གྱུར་ན། །རྡོ་ལ་རི་མོ་བྲིས་
པ་ཇི་བཞིན་དུ། །ཤི་ཡང་གཞན་དུ་འགྱུར་བ་མ་ཡིན་ནོ། །གསུངས་པ་ལྟར་
ཞལ་གྱིས་བཞེས་པའི་ལས་གང་ལའང་དུས་ཚོད་དང་ཉིན་གྲངས་མི་བརྒལ་
བ་དང་། ལྷ་དང་བླ་མའི་ཞལ་གཟིགས། མ་དང་མཁའ་འགྲོའི་བརྡ་ལུང་།
མཁྱེན་རབ་ཐུགས་ཀྱི་དཔྱད་པ་སོགས་སྔོན་དུ་སོང་བ་ཇི་བཞིན་བགྱི་བ་མ་
གཏོགས་མ་བརྟགས་པ་དང་། བརྟགས་ཀྱང་མི་འགྲུབ་པ། གྲུབ་ཀྱང་སྙིང་
པོ་མེད་པ། གཞན་ངག་བབ་ཅོལ་དུ་གསན་པ། མཐར་འབྲས་དགེ་བ་མ་ཡིན་
པའི་བྱ་བ་སོགས་སྣ་གཅིག་ཀྱང་སྒྲུབ་པར་མི་གནང་ཞིང་དགོས་ངེས་ཀྱི་ཕྲིན་
ལས་གང་བརྩམས་ཐམས་ཅད་མཇུག་ཕུན་སུམ་ཚོགས་པར་མཛད་པས་རྗེ་ཁོང་
གི་མི་གཤིས་དེའང་རང་ཚུགས་ཤིན་ཏུ་ཐུབ་པ་ཞིག་གོ །གཞན་ཡོན་བདག་དག་
གིས། ལྷ་ཁང་དང་། མཆོད་རྟེན། སྐུ་རྟེན། མར་མེ། ཚོགས་མཆོད། སྲོག་
གླུ། དགེ་འདུན་པ་སོགས་ལ་ཚོགས་བསགས་ཀྱི་རྒྱུ་རུ་ཕུལ་བའི་དངོས་པོ་གང་
ཡོད་རང་རང་གི་དད་པའི་མོས་བློ་བཞིན་གང་ལ་བསྔོས་པ་དེ་ཉིད་ལས་ནང་ཕན་
ཚུན་སྐར་གཅིག་ཙམ་ཡང་འདྲེས་པ་དང་ནོར་དུ་མི་བཅུག་པར་རྒྱུ་འབྲས་ཤིན་ཏུ་
ཞིབ་པ་སྟེ། སྒོར་སོགས་སྐུ་ཉིད་ལ་འབུལ་བ་ལའང་ཁྱོད་ཀྱིས་འདི་ང་ལ་འབུལ་
བ་ཡིན་ནམ་རྟེན་སོགས་ཀྱི་ཞིང་སར་ཡིན་ཞེས་རྣམ་པར་དྲི་བའི་ཚུལ་མཛད་ཅིང་།
གལ་ཏེ་ཉིད་ལ་འབུལ་བའི་དངོས་པོ་ཡོད་ཚད་ཀྱང་ཡར་མཆོད་པ་དང་མར་སྦྱིན་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པ་མ་གཏོགས་བསོགས་འཇོག་དང་ཆགས་ཞེན་ལྟ་ཅི་ཐ་ན་ཉིན་གཅིག་ཙམ་ལ་
རང་གིར་བྱེད་པའང་ཡོངས་སུ་སྤངས་ཏེ་བསོད་ནམས་དགེ་བའི་དངོས་པོ་ཛ་དྲག་
ཏུ་སྤེལ་ཞིང་ཁྱད་པར་དུ། མཆོད་པ་ཐམས་ཅད་ཡོངས་སྤང་ནས། །བླ་མ་མཉེས་
པར་རྟག་ཏུ་བརྩོན། །ཞེས་པ་བཞིན་དགོས་སོ་གསུངས་ནས་རྡོ་གྲུབ་རིན་པོ་ཆེ་
ཐུབ་བསྟན་འཕྲིན་ལས་དཔལ་བཟང་སོགས་དབང་ལུང་མན་ངག་གི་བརྒྱུད་
པའི་བླ་མ་དག་ལ་རིན་བྲལ་གྱི་ཚན་གྲངས་སྟོང་ཕྲག་དུ་མ་ཡང་ཡང་འབུལ་བ་
དང་ཐེངས་མང་པོར་ཡོད་དགུ་སྤོང་དག་ཀྱང་མཛད། གཞན་ཡང་དགོན་སྡེ་དུ་
མར་སྐུ་གསུང་ཐུགས་གསུམ་དང་། ལྷ་ཁང་། འཁོར་ཁང་། རྟེན་བཞེངས། དགེ་
བསྐུལ། འདོན་ཡོན་སོགས་ཀྱི་ཆ་རྐྱེན་རྒྱ་ཆེན་གནང་ཞིང་ཁྱད་པར་དུ། སློབ་
དཔོན་དབྱིག་གཉེན་གྱིས། སྟོན་པའི་དམ་ཆོས་རྣམས་གཉིས་ཏེ། །ལུང་དང་
རྟོགས་པའི་བདག་ཉིད་དོ། །དེར་འཛིན་བྱེད་པ་སྨྲ་བྱེད་དང་། །སྒྲུབ་པར་བྱེད་པ་
ཁོ་ན་འོ། །ཞེས་གསུངས་པ་བཞིན་དུ་བསྟན་པའི་སྙིང་པོ་བཤད་སྒྲུབ་ཀྱི་ཕྲིན་
ལས་རྒྱ་ཆེན་པོ་སྤེལ་བ་ལ་དགྱེས་ཤིང་བརྩེ་བའི་ཐུགས་ཁུར་ཆེ་བཞེས་ཀྱིས་
ཕྱོགས་ཕྱོགས་སུ་བསྐུལ་མ་དང་། རང་དགོན་གྱི་བཤད་གྲྭ་ཐོས་བསམ་ནོར་
བུའི་གླིང་དང་། སློབ་གྲྭ་མ་རིག་མུན་སེལ་གླིང་། སྒྲུབ་གྲྭ་གསང་ཆེན་སྨིན་
གྲོལ་གླིང་། སྒོམ་གྲྭ་ཉམས་རྟོགས་རང་ཤར་གླིང་། གཞན་ཡང་མཚམས་
གྲྭ་ཆེ་གསུམ་སོགས་རྒྱུན་འཛུགས་དང་ཆ་རྐྱེན་ཡོངས་རྫོགས་གནང་བས་མཚོན་



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ་
ཕྱོགས་ཀྱི་དགོན་སྡེ་དུ་མར་བཤད་སློབ་སྒྲུབ་གསུམ་སོགས་གསར་འཛུགས་
དང་དེ་དག་ལ་ཟླ་ཕོགས་དང་ཚོགས་མཆོད་ཀྱི་རྒྱུ་ཆ་དག་རྒྱུན་སྤྱོད་དང་། ཐུགས་
མཐུན་ཁྲིམས་གཙང་སྤོང་ཀློག་གི་བྱ་བ་ལ་འབད་པ་གསུམ་གྱིས་གཞི་བཅས།
ཐོས་རྟགས་ཞི་ཞིང་དུལ་བ། བསྒོམས་རྟགས་ཉོན་མོངས་ཆུང་བ་ཞེས་པ་ལྟར་
ཐོས་བསམ་སྒོམ་གསུམ་དང་ལྟ་སྒོམ་སྤྱོད་གསུམ་ཡ་མ་བྲལ་བའི་ཉམས་ལེན་
གནད་སྨིན་སྒོས་རྒྱལ་བསྟན་སྐྱོང་དགོས་པའི་བཀའ་སློབ་ཟབ་མོ་རྒྱུན་ལྡན་
དུ་གནང་། པདྨ་གར་དབང་རྩལ་གྱིས་རྗེ་འདི་ཉིད་ལུང་དུ་བསྟན་པ་ལས།
ལྷོ་ནས་ནམ་སྙིང་སྤྲུལ་པ་སྤྲེལ་ལོ་པསཿ ཟབ་གཏེར་ཉམས་གསོ་འབྲེལ་ཚད་
དཔལ་རིར་འདྲེན༔ ཞེས་དང་། ཨ་པཾ་གཏེར་ཆེན་ཨོ་རྒྱན་ཕྲིན་ལས་གླིང་པས།
མགོན་གུ་རུ་ཡབ་ཡུམ་སྤྲུལ་པའི་གརཿ མཚན་ཨ་བྷུ་ཏཱ་རེ་ཐབས་ཤེས་ཟུང༔
ལས་སྨོན་ལམ་མཉམ་དུ་ཁེལ་ནུས་ན༔ གཏེར་གསར་རྙིང་གི་བསྟན་པ་ཕྱོགས་
སུ་སྤེལཿ འབྲེལ་ཚད་ཀུན་རྔ་ཡབ་དཔལ་རིར་འདྲེན༔ ཞེས་དང༌། ཡང་།
ནམ་ཞིག་པདྨའི་ཐུགས་སྲས་གཱ་གའི་མཚན༔ ང་ཡི་ཟབ་གཏེར་འདི་ཉིད་འཛིན་
སྐྱོང་སྤེལ༔ འཕགས་བོད་ཙི་ནའི་ཕྱོགས་སུ་འགྲོ་དོན་རྒྱསཿ ཞེས་དང་། པདྨའི་
ཐུགས་སྤྲུལ་རིག་འཛིན་ཨ་བྷའི་མཚན༔ མཚོ་རྒྱལ་དངོས་སྣང་ཏཱ་རེའི་མཚན་
འཆང་བསཿ གཡུ་རྩེའི་མཚོ་ནས་རིན་ཆེན་སྒྲོམ་བུ་རྙེདཿ དབང་གི་ཕྲིན་ལས་
ཕྱོགས་མཐར་རྒྱས་པར་འགྱུརཿ ཁྱད་པར་གསང་བ་མན་ངག་ཟབ་མོ་ཡིས༔
31



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཚེ་འདིར་གྲོལ་བ་ཐོབ་པ་སྟོང་ཕྲག་ལཿ སོགས་གསུངས་པ་བཞིན་དུ་སྙིགས་
དུས་འདིར་ཡང་རྒྱལ་བའི་བསྟན་པ་རིན་པོ་ཆེ་སྤྱི་དང་། བྱེ་བྲག་སྔ་འགྱུར་
པདྨའི་རིང་ལུགས་ཟབ་གཏེར་ཡིད་བཞིན་གྱི་ནོར་བུའི་བསྟན་པ་ཕྱོགས་བཅུར་
རྒྱས་པར་སྤེལ་བའི་ཕྲིན་ལས་ཀྱི་ཤིང་རྟ་ཆེན་པོར་གྱུར་ཡོད་པ་ནི། དཔེར་
ན་སྔ་འགྱུར་བསྟན་པའི་འབྱུང་གནས་གསེར་ལྗོངས་བླ་མ་རུང་ལྔ་རིག་ཆོས་
སྡེ་ཆེན་པོ་རུ་གསེར་ཞལ་བསྒྱུར་སྐབས་སུ་སྙིགས་དུས་ཀྱི་ཐུབ་དབང་གཉིས་
པ་༧ཆོས་རྗེ་ཡིད་བཞིན་ནོར་བུས་ཐུགས་བརྩེ་བ་ཆེན་པོས་ཚོགས་པ་ཡོངས་
ཀྱི་ཁྲོད་དུ། ང་ལ་རྫོང་གཏེར་རིག་འཛིན་ཆེན་པོ་ཀུན་བཟང་ཉི་མས། རྩལ་
ལྡན་སྤྲེལ་གྱི་གཞོན་ནུ ལོ་འབྲས་བཅུད་ཀྱི་བརྒྱན་བཞིན དུང་གི་རི་ལ་
ཡན་གྱུརཿ དབང་མེ་ཞགས་པས་འཛིན་དགོསཿ སྟག་མོས་རང་ས་ཟིན་ཚེ༔
དབང་ཞགས་ཡིན་པ་ཤེས་དགོསཿ ཞེས་པའི་ལུང་བྱང་ཡོད་པས། རྩལ་ལྡན་
སྤྲེལ་གྱི་གཞོན་ནུ་ཞེས་པ་དེ་དབང་ཆེན་ཉི་མ་ཨེ་ཡིན་སྙམ་ཡང་ཁྱེད་ཡིན་འདུག་
ཁྱེད་ཀྱིས་གསང་ཆེན་སྔ་འགྱུར་གྱི་བསྟན་པ་དར་ཞིང་རྒྱས་པར་བྱེད་པ་ལ་སྐུ་
ཚེའི་གེགས་ཏཱ་རེ་ལྷ་མོ་དང་ངེད་གཉིས་ཀྱིས་སེལ་དགོས་པ་ཡིན་ཞེས་ཛ་ཀ་མཆོག་
སྤྲུལ་དང་དགུ་རོང་རྒྱལ་སྲས། མཆོག་གྱུར་བདེ་ཆེན་གླིང་པ་སོགས་འཁྲུལ་
མེད་གཏེར་སྟོན་དུ་མས་རིན་ཆེན་གཏེར་མཛོད་ཀྱི་སྒྲུབ་རྟེན་བྱས་པའི་གཏེར་
ཆེན་ལས་གླིང་གི་ཕྱག་དྲིལ་དེ་གནང་ཞིང་ཚོགས་པ་ཡོངས་ལ་ཚེ་བསྙེན་སོགས་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
གསུངས་སུ་བཅུག་ནས། སྲིད་ཞི་འཇིགས་མེད་སྤང་རྟོགས་ཕུན་སུམ་ཚོགས། །
གདུལ་བྱའི་མོས་ངོར་བཤེས་གཉེན་སྐུར་སྣང་བ། །འདྲེན་མཆོག་དཔལ་ལྡན་
བླ་མ་དམ་པ་མཆོག །ཚེ་མཐའ་ཡས་པའི་ངོ་བོར་འཚོ་གཞེས་གསོལ། །གང་
གི་མཛད་ཕྲིན་ཉི་ཟླའི་སྣང་བའི་ཟེར། །འགྲོ་བསོད་ལྷ་ལམ་བཅུད་དུ་སྨིན་
པ་དང་། །ཆབས་ཅིག་ཐུབ་བསྟན་ཆུ་སྐྱེས་ལང་ཚོ་བཞད། །ལྔ་བདོས་རྒུད་
པའི་མུན་པ་ཞི་གྱུར་ཅིག །ཅེས་སྙིགས་མ་ལྔ་བདོ་བའི་དུས་ཀྱི་རྒུད་པ་གསོ་
ཞིང་རྒྱལ་བསྟན་རིན་པོ་ཆེ་འཛིན་སྐྱོང་སྤེལ་གསུམ་བགྱི་བ་ལ་ཕྲིན་ལས་ཉི་
ཟླ་བཞིན་གསལ་བར་འགྱུར་བ་དོན་གྱིས་ལུང་བསྟན་དང་འབྲེལ་བའི་ཞབས་
བརྟན་གསོལ་འདེབས་འདིའང་ཕུལ་ཏེ། ཉག་བླའི་ཕུར་བ་དམར་ནག་རཀྟ་
འདི་བཀའ་ཤིན་ཏུ་གཉན་པས་ད་བར་དུ་བཀའ་རྒྱ་བྱས་པ་ཡིན་མོད་དེ་རིང་
ཁོང་ཡབ་ཡུམ་བྱོན་ཡོད་པས་བསྟན་འགྲོའི་ཆག་སྒོ་བཟློག་པའི་དགོས་པ་དུ་
མ་ཡོད་ཚུལ་ཀྱི་དབུགས་དབྱུང་གཟེངས་བསྟོད་དང་བཅས་གཏད་རྒྱ་མཛད་
དེ་བཀའ་རྒྱ་ཐོག་མར་བཀྲོལ་བས་ཟབ་གཏེར་མཐའ་དག་གི་ཕྲིན་ལས་དར་
ཞིང་རྒྱས་པའི་རྟེན་འབྲེལ་གྱི་གནད་འགྲིགས། ཡང་མེ་སྟག་ཟླ་བ་བཞི་པར་
བླ་རུང་དུ་དུས་འཁོར་དབང་མོ་ཆེ་གསན་རྗེས་རྗེ་ཡབ་ཡུམ་ཟུང་ཡིད་བཞིན་
ནོར་བུ་མཆོག་གིས་གཟིམས་ཁང་དུ་ཆེད་ཞུས་ལྟར་ལས་རབ་གླིང་པའི་ཟབ་
གཏེར་གུ་རུ་གཏེར་འབྱུང་རྒྱལ་པོའི་དབང་བསྐུར་གནང་བའི་མཇུག་ཏུ་གུ་རུ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གཏེར་འབྱུང་རྒྱལ་པོའི་སྐུ་དང་། རྒྱན་ཆས་ན་བཟའ་བཅས་ཚན་གྲངས་དུ་
མ་དང་། ཤ་ཆང་སོགས་གསང་སྔགས་ཀྱི་རྫས་མང་པོ་གནང་སྟེ་སྔོན་འཇམ་
དབྱངས་མཁྱེན་བརྩེའི་དབང་པོས་མཆོག་གྱུར་བདེ་ཆེན་གླིང་པ་གཏེར་སྟོན་
འཁྲུལ་མེད་དུ་མངའ་གསོལ་བ་བཞིན་ངས་ཀྱང་ཁྱེད་ཡབ་ཡུམ་ཨོ་རྒྱན་པདྨའི་
རྒྱལ་ཚབ་འཁྲུལ་མེད་དུ་མངའ་གསོལ་བ་ཡིན་ན། ཟབ་གཏེར་ནམ་མཁའ་
མཛོད་ཀྱི་སྒོ་འཕར་ཡངས་པོར་ཕྱེས་ཏེ་དུས་ཀྱི་ཁམས་སུ་ཟླ་དང་བྲལ་བའི་
བསྟན་འགྲོ་ལ་ཕན་འདོགས་རྒྱ་ཆེར་ཡོད་དོ་ཞེས་དང་། ས་སྦྲུལ་ལོའི་ཟླ་བ་
གསུམ་པའི་ཚེས་བཅུ་ལ་གསེར་ཐང་བླ་རུང་མདོའི་མཆོད་རྟེན་དང་སྒོ་ཆེན་
རབ་གནས་སྐབས་ད་རེས་དགོས་གནད་ཆེན་པོ་ཡོད་པས་མདོ་སྔགས་ཟུང་
འཇུག་གི་བསྟན་པ་མཚོན་བྱེད་དུ་བདག་གི་རབ་བྱུང་ངུར་སྨྲིག་གི་སྡེའི་ཁྲི་
བ་དང་། ཁྱེད་ཀྱིས་གོས་དཀར་ལྕང་ལོའི་སྡེ་མཚོན་བྱེད་ཀྱི་ཁྲི་བ་མཛད་དགོས་
གསུངས་པ་བཞིན་རྗེ་འདི་ཉིད་བཞུགས་ཤིང་། མཁའ་འགྲོ་རིན་པོ་ཆེ་དང་
རྗེ་བཙུན་ཆེན་མོ་མུ་མཚོ་ཟུང་གིས་ཇོ་བཙུན་རྣམས་ཀྱི་ཚོགས་དཔོན་མཛད་
དེ་སྔོན་མཁན་སློབ་ཆོས་གསུམ་ཞལ་འཛོམས་པ་ལྟ་བུའི་བྱིན་རླབས་ཀྱི་ཚན་
ཁ་དང་བཅས་ཀུན་གཟིགས་པཎ་ཆེན་རིན་པོ་མཆོག་གི་ཡང་སྲིད་མྱུར་བྱོན་
སོགས་རྟེན་འབྲེལ་གྱི་གནད་ཀ་ཕུན་སུམ་ཚོགས་པར་འགྲིགས་སོ། །གཞན་
ཡང་འུ་ཅག་ཇི་སྲིད་བྱང་ཆུབ་སྙིང་པོའི་བར་དུ་སྐད་ཅིག་ཀྱང་འབྲལ་བ་མེད་
34



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
པར་འགྲོ་དོན་ལ་གཞོལ་བའི་ལས་སྨོན་མཉམ་ཁེལ་དང་ལྷག་པར་དབང་གི་
མཛད་པ་རབ་འབྱམས་ཀྱི་དཀྱིལ་འཁོར་གཅིག་ཏུ་དབང་བ་དང་སྒྲུབ་དགོས་
ཚུལ་བཅས་༧ཆོས་རྗེ་ཡིད་བཞིན་ནོར་བུ་ཉིད་ཀྱི་ཟབ་ཆོས་ལྷ་མོ་རིགས་བྱེད་
མའི་དབང་བསྐུར་དང་གཏད་རྒྱ་མཛད་དེ་ཕྱོགས་ཀུན་ཏུ་སྤེལ་དགོས་པའི་
ཚུལ་ཆེས་ཆེར་བསྩལ་བ་སོགས་སྔ་ཕྱི་ཀུན་ཏུ་བསྟོད་བསྔགས་ཀྱི་མེ་ཏོག་རྒྱ་
ཆེར་འཐོར་བ་བཞིན་དབང་གི་ཕྲིན་ལས་ནམ་མཁའ་དང་མཉམ་པར་གྱུར་ཏེ་
ཟབ་གཏེར་དུ་མ་འཛིན་སྐྱོང་གི་རྒྱུན་བསྐྱངས། ༧ཀུན་གཟིགས་པཎ་ཆེན་རིན་
པོ་ཆེ་སྣང་བ་མཐའ་ཡས་བཅུ་པ་ཆོས་ཀྱི་རྒྱལ་མཚན་མཆོག་གསེར་ལྗོངས་
སུ་ཞལ་བསྒྱུར་བ་དང་མཇལ་ཕྲད་གནང་ཚེ་ཁོང་གིས་ཐུགས་དགྱེས་པ་ཆེན་
པོས་ཆོས་རྗེ་རིན་པོ་ཆེའི་ཕྱག་ནས་བཟུང་ཞིང་རང་ཅག་ཚེ་རབས་མང་པོར་
འབྲལ་བ་མེད། ཁྱེད་ཡབ་ཡུམ་ཟུང་གིས་གཞན་ལ་དབང་ཁྲིད་སོགས་གང་
མང་གནང་དགོས། སྙན་ལྕི་བ་ཤེས་ཀྱང་འབྲེལ་ཚད་དཔལ་རིར་འདྲེན་པ་
ངས་ཁག་ཁུར་གསུངས་ཏེ་དུས་ཚོད་གཅིག་ལྷག་ལ་ཆེད་དུ་གསུང་གླེང་ཞིབ་
རྒྱས་སུ་གནང་བ་དང་། དེ་བཞིན་ཟབ་གསང་རྫོགས་པ་ཆེན་པོའི་རྣལ་འབྱོར་
བ་མཁན་རིན་པོ་ཆེ་མུན་སེལ་ལ་རང་གཏེར་མཁའ་འགྲོ་མཐིང་འོད་འབར་
མའི་དབང་དང་ཀུན་བཟང་ཐུགས་ཀྱི་ཐིག་ལེའི་ཁྲིད་ལུང་གནང་སྟེ་དཔོན་
སློབ་དགོངས་པ་གཅིག་འདྲེས་སུ་གྱུར་ཚེ་མཁན་རིན་པོ་ཆེས་རང་རེའི་སྙན་
35



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རྒྱུད་ལ་ཁྱད་པར་ཅུང་ཟད་ཙམ་ཡང་མི་འདུག་ཁྱེད་ཟུང་གི་སྙན་བརྒྱུད་ཀྱི་
སློབ་དཔོན་སུ་ཡིན་སོགས་གསུངས་པ་ན། ཆོས་རྗེ་ཉིད་ཀྱིས་རྒྱལ་དབང་
ཨོ་རྒྱན་ཆེན་པོས་མངོན་སུམ་རྗེས་བཟུང་གི་ཚུལ་དུ་གསུངས་པ་ཡིན་ཞེས་
དཀའ་གནད་ཀྱི་བགྲོ་གླེང་མང་དུ་མཛད། མཁན་རིན་པོ་ཆེ་ཐུགས་ཤིན་ཏུ་
དགྱེས་ཏེ་དུས་འདིར་ཟབ་གསང་རྫོགས་པ་ཆེན་པོ་གསང་བ་མན་ངག་གི་སྡེའི་
རྒྱུན་འཆད་ཉན་སྒྲུབ་པའི་སྒོ་ནས་སྐྱོང་འཁྱོང་ནུས་པ་ཁྱེད་ཟུང་ལྟ་བུ་གཞན་
ན་མེད་པས་ཇི་སྲིད་བར་བླ་མེད་ཆོས་ཀྱི་འཁོར་ལོ་བསྐོར་དགོས་པར་བསྐུལ་
མ་ནན་ཟབ་དུ་ཕུལ་བ་སོགས་དང་། སྔ་ཆར་རིན་པོ་ཆེ་ཉིད་རིག་འཛིན་རྒོད་
ལྡེམ་ཅན་གྱི་ཡེ་ཤེས་སྒྱུ་མའི་སྐུས་རྗེས་སུ་བཟུང་སྟེ་ཨ་པཾ་གཏེར་ཆེན་རིན་པོ་
ཆེ་ཨོ་རྒྱན་འཕྲིན་ལས་གླིང་པའི་ཟབ་གཏེར་གྱི་གཙོས་ཟབ་མོ་གཏེར་བརྒྱུད་ཀྱི་
དབང་ལུང་ཁྲིད་གསུམ་ནམ་མཁའ་ལྟར་རྒྱ་ཆེ་བ་སྤེལ་བའི་དུས་ལ་བབས་
སོ་ཞེས་སྒྲུབ་པའི་གཉེར་བྱང་ཟབ་མོའང་གཏད་ཅིང་དབུགས་དབྱུངས་པ་དང་།
པདྨ་བདུད་འདུལ་དབང་ཕྱུག་གླིང་པའི་གཏེར་ལུང་ལས། རྡོ་སྙིང་གི་གནས་
སུ་ཟབ་གཏེར་༼ཐུགས་ཆེན་པད་དཀར་ཕྲེང་བ་སོགས་ནི༔ རྡོ་རྗེ་ཡི་མིང་དཔའ་བོ་ཆོས་དབྱིངས་
རྡོ་རྗེ་༽གིས་འབྱེད་པའི་ཚེ༔ མ་ཏི་ཡི་མིང་༼པདྨ་དྲི་མེད་བློ་གྲོས་༽གི་དཔལ་དུ་སྤྱོད
ཅེས་དང་། པདྨ་གར་དབང་རྩལ་གྱིས། ལྷོ་ནས་ནམ་སྙིང་སྤྲུལ་པ་འབྱུང༔ གཏེར་
ཆོས་རྣམས་ལ་ཞིག་གསོ་བྱེདཿ ཅེས་དང་། མགར་རྒྱལ་སྲས་པདྨ་ཚེ་དབང་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང༌། པ་
གི་གཏེར་ལུང་ལས། ཅང་ཤེས་ལོ་ནས་བྱང་ཕྱོགས་གཞུ་ཡིག་ལཿ སྐྱེས་པའི་
འཛུམ་ལྡན་སྟག་མོ་ཏཱ་ཡི་མིང མ་ཡི་རྩིས་གཞུང་མར་ཁུའི་མཚོ་རུ་འཁྱིལ
དེ་དང་ཕྲད་ན་རྣམ་གཉིས་དོན་གྲུབ་ཅིངཿ ཁྱད་པར་དབང་གི་ཕྲིན་ལས་སྒོ་
བརྒྱ་འབྱེདཿ ཅེས་དང༌། རིག་འཛིན་སྟག་ཤམ་རྡོ་རྗེའི་གཏེར་ལུང་ལས།
པདྨའི་རྒྱལ་ཚབ་འཇིགས་མེད་འགྲོ་མགོན་ཉིད༔ གསུམ་བཞིར་མཚན་ལྡན་
ཏཱ་རེར་ཕྲད་ནུས་ན༔ ཟབ་གཏེར་ནམ་མཁའ་མཛོད་ཀྱི་སྒོ་འཕར་འབྱེདཿ འབྲེལ་
ཚད་རྔ་ཡབ་དཔལ་རིར་འདྲེན་པར་འགྱུརཿ ཞེས་དང་། བྲག་དམར་དཔལ་
གྱི་བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་གི་བར་ཁང་
གཡུ་ཞལ་འབར་བ་ནས་རྒྱལ་དབང་ཨོ་རྒྱན་ཆེན་པོའི་དགྱེས་ཞལ་གཟིགས་
ཏེ་རྗེ་ཡབ་ཡུམ་ལ་ཨོ་རྒྱན་འཇིགས་མེད་ནམ་མཁའ་གླིང་པ་དང་། མཁའ་
འགྲོ་ཏཱ་རེ་བདེ་ཆེན་རྒྱལ་མོ་ཞེས་པའི་མཚན་གྱི་མེ་ཏོག་རིགས་ཀྱི་ཐོར་ཚུགས་
སུ་བསྩལ་ནས་ཟབ་གཏེར་རིན་པོ་ཆེ་དར་རྒྱས་སྤེལ་བའི་དུས་སུ་བབ་པར་
ལུང་བྱང་གནང་བ་དང་། གཏན་གྲོགས་མཁའ་འགྲོ་རིན་པོ་ཆེས་སྔ་སོར་
རྗེ་ཉིད་ལ་ཆེད་དུ་ཕབ་པའི་ལུང་བསྟན་ལས། སྲོག་མི་འགྱུར་རྡོ་རྗེའི་མདུད་
རྒྱ་གརཿ སྐུ་རཏཱའི་ཕྲེང་བ་ཀུན་ལ་མཛེསཿ དབུ་རལ་བའི་ཅོད་པཎ་གླེགས་
བམ་ཁུརཿ གསེར་སེར་པོའི་ཉི་ཟླ་སྙན་ལ་མཛེསཿ ལྷ་དཔའ་མོའི་རྒྱན་དྲུག་
སྐུ་ལ་ཀླུབ༼ རུས་རྒྱན།༽ ལས་ཐབས་ལྡན་ཕྱག་རྒྱ་འབྲལ་མེད་འགྲོགསཿ ནང་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རིག་གདངས་ཐིག་ལེའི་གསལ་ཆ་བརྟན དབྱིངས་སྒྲོན་དྲུག་སྣང་བཞིའི་
རྟགས་ཚད་རྫོགསཿ ལས་ཚད་ཕེབས་ལོངས་སྐུའི་བཀོད་པ་སྣངཿ འབྱུང་
སྒྱུ་ལུས་དབྱིངས་བསྡུ་མཁའ་ལམ་སྤྱོད གནས་དྷུ་མ་ཐ་ལ་མཁའ་འགྲོའི་
གྲོང༔ མ་བདེ་ཆེན་གསང་བ་ཡེ་ཤེས་དངཿ གནས་ཀུན་ཉུལ་ཀརྨ་མཱུ་དྲ་མ
སྲིད་མཚོ་བྱུང་རྒྱལ་བའི་ལྕམ་གཅིག་མོ། རྗེའི་མཐུན་སྦྱོར་ཀ་ལ་སིདྡྷི་སོགས
ལས་འབྲལ་མེད་དམ་ཚིག་ཕྱག་རྒྱས་བཅིངསཿ རྒྱུད་སྨིན་གྲོལ་དབང་བཞི་
ཉམས་བླངས་བས གྲོགས་མཚེ་མ་རྡོ་རྗེའི་སྤུན་ཟླ་བཅསཿ ལས་འབྲེལ་
ཐོག་དུང་ཕྱུར་བརྒྱ་ཕྲག་ལྷག ཞིང་རྔ་ཡབ་མཁའ་འགྲོའི་གླིང་ལ་འདྲེན༔ ཞེས་
དང་། པདྨའི་རྒྱལ་ཚབ་ཨོ་རྒྱན་ཤེས་རབ་ཀྱིས། ཆས་ལྕང་ལོ་ཟལ་བུའི་ཚུལ་
འཆང་ན ཡུལ་མདོ་སྨད་རྒྱ་བོད་སོག་པོ་ཚུན ཆོས་འབྲེལ་ཟབ་ཕན་བདེའི་
ཉི་གཞོན་བརྡལ༔ ཞེས་སོགས་གསུངས་པས་མཚོན་བརྡ་ལུང་མཐའ་ཡས་
པ་དང་། སྐྱབས་རྗེ་རྡོ་གྲུབ་རིན་པོ་ཐུབ་བསྟན་ཕྲིན་ལས་དཔལ་བཟང་པོ་
མཆོག་གིས་ཀྱང་སྔ་ཕྱི་ཀུན་ཏུ་ཐུགས་དགྱེས་བརྩེ་ཚད་མེད་པའི་ངང་དུ་སྐུ་ཚེ་
མི་འགྱུར་ཡུན་ཏུ་བསྟན་ཅིང་ཟབ་གཏེར་ཆོས་ཀྱི་འཁོར་ལོ་བར་མེད་དུ་བསྐོར་
དགོས་པའི་དབུགས་དབྱུང་བ་དང་བཅས་གཟན་དཀར་སོགས་གནང་སྟེ་
གསང་ཆེན་བསྟན་པའི་མངའ་བདག་ཏུ་དབང་བསྐུར་བ་དང་། དེ་བཞིན་དུ་
རྗེ་ཡབ་ཡུམ་ཟུང་གི་ཟབ་གཏེར་རྒྱ་མཚོའི་ཆོས་བདག་མཆོག་གྱུར་བདུད་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང༌། པ
འཇོམས་རིན་པོ་ཆེ་སངས་རྒྱས་པདྨ་བཞད་པ། ཀཿཐོག་རིག་འཛིན་ཆེན་པོའི་
ཡང་སྲིད་པདྨ་དབང་ཆེན་དགྱེས་པའི་རྡོ་རྗེ། གདུང་སྲས་རྟ་མགྲིན་དབང་རྒྱལ།
གདུང་སྲས་ཕྲིན་ལས་ནོར་བུ། དུས་བབ་སྤྲུལ་པའི་གཏེར་ཆེན་ཨོ་རྒྱན་ཤེས་རབ།
དུང་དཀར་མཆོག་སྤྲུལ་ཆོས་ཀྱི་རྒྱ་མཚོ། མངའ་རིའི་སྤྲུལ་སྐུ་ཐུབ་བསྟན་ཕྲིན་
ལས་ནོར་བུ། རྡོ་བྲག་རིག་འཛིན་ཆེན་པོ་འཇམ་དཔལ་བློ་བཟང་འཇིགས་མེད།
དཔལ་ཡུལ་དར་ཐང་མཆོག་སྤྲུལ་གར་དབང་ཉི་མ། དཔལ་ཡུལ་ཀརྨ་ཆགས་
མེད་ཨོ་རྒྱན་བྱང་སེམས་གླིང་པ། གནས་བཞི་གྲུབ་ཆེན་ཆོས་དབྱིངས་རང་
བྱུང་རྡོ་རྗེ། མཚོ་ཕུ་གྲུབ་ཆེན་རྡོར་ལོ། ཁམས་གཙང་གཏེར་ཆེན་པདྨ་ཆོས་
དབྱིངས་རོལ་བའི་རྡོ་རྗེ། རྟོགས་པའི་དབང་ཕྱུག་ཆེན་པོ་ཨ་ཀྱ་བླ་མ་ཀར་
ཆོས། ཨ་ལག་སྒོ་རི་རིན་པོ་ཆེ། པད་ཡག་དབོན་སྤྲུལ་བསྟན་པའི་དབང་ཕྱུག་
བསམ་ཡས་ངག་དབང་རྒྱལ་པོ། གཙང་གྲུབ་གཡུ་པ། སྤྲུལ་པའི་གཏེར་སྟོན་
འཇིགས་མེད་ཚེ་དབང་རྡོ་རྗེ། ཨ་པཾ་ཡང་སྲིད་མཆོག་སྤྲུལ་འཇིགས་མེད་
དབང་དྲག སྤྲུལ་པའི་གཏེར་སྟོན་སངས་སྤྲུལ་ཨོ་རྒྱན་ཀུན་སྐྱོང་གླིང་པ། མཁའ་
འགྲོ་པདྨ་དབྱངས་ཅན། རྫོང་སྔོན་སྤྲུལ་སྐུ་ཤེས་རབ་རལ་གྲི། ཨ་སྐྱེས་མཆོག་
སྤྲུལ་ཆོས་ཉིད་རྒྱ་མཚོ། མགོ་ལོག་མཁན་སྤྲུལ་ཀུན་བཟང་རྒྱལ་མཚན། མཁན་
སྤྲུལ་དམ་པ་པདྨ་འོད་གསལ་མཐའ་ཡས། སྐད་གཉིས་སྨྲ་བའི་ལོ་ཙ་དམ་
པ་ཛྙཱ་ན་ཀ་ར། གཏེར་སྟོན་བདེ་བའི་རྡོ་རྗེ། སྒྲུང་གཏེར་གུ་རུ་རྒྱལ་མཚན།



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མཁའ་འགྲོ་མཁའ་སྤྱོད་དབང་མོ། དཔལ་སྤྲུལ་སྲས་མོ་ཀུན་བཟང་དབང་མོ།
མཁའ་འགྲོ་ཀུན་བཟང་ལྷ་མོ་སོགས་འདིར་བཀོད་པ་མཚན་བཟང་སུམ་ཅུ་རྩ་
གཉིས་གྲངས་ལྡན་གྱིས་མཚོན་མཆོག་གི་ཆོས་བདག་རྣམ་བརྒྱད་དང་། ཐུགས་
སྲས་མཆོག་སྤྲུལ་རྣམ་གཉིས། གཉན་པའི་ཀ་ཆེན་བཅུ་དྲུག ཁྱབ་པའི་ཀ་ཕྲན་
སོ་གཉིས། ལྡེའུ་མིག་སྔགས་སྐྱེས་མཁའ་འགྲོ་རིག་ལྔའི་གཙོས་རིས་མེད་གཞན་
ཕན་དོན་གཉེར་གྱི་སྐྱེས་ཆེན་དུ་མས་ཀྱང་རིན་པོ་ཆེ་ཡབ་ཡུམ་ཟུང་ལ་སྔ་རྗེས་
སུ་རྫོགས་པ་ཆེན་པོ་སོགས་ཟབ་གཏེར་ཆོས་ཀྱི་འཁོར་ལོ་ཡུན་དུ་བསྐོར་བར་
བསྐུལ་བ་ཟབ་ནན་དུ་ཕུལ་བ་དང་། གཏེར་ཆེན་ཕྲིན་ལས་གླིང་པའི་ཡང་
སྲིད་དེ་མ་ཐག་པ་ས་སྐྱ་གོང་མ་རིན་པོ་ཆེ་སོགས་ས་ལ་གནས་པའི་འགྲོ་མགོན་
དུ་མས། རྗེ་འདི་ལ་དབུ་རལ་བའི་གླེགས་བམ་དང་། སྙན་དུང་སྣའི་རྒྱན་ཆ།
སྐུ་ལ་གཟན་དཀར་དང་རུས་རྒྱན་སོགས་གསང་བ་སྔགས་ཀྱི་ཆ་ལུགས་བྱས་
ན་སྐུ་ཚེ་ཡུན་དུ་བརྟན་ཞིང་མཛད་ཕྲིན་ནམ་མཁའ་དང་མཉམ་སྟེ་བསྟན་འགྲོའི་
དོན་ཆེན་ཡོད་ཚུལ་དང་ཨ་པཾ་གཏེར་ཆེན་ཨོ་རྒྱན་ཕྲིན་ལས་གླིང་པའི་ཟབ་
གཏེར་གྱི་གཙོས་ཟབ་ཆོས་རྣམས་ཕྱོགས་ཀྱི་འཇིག་རྟེན་ཀུན་ཏུ་སྤེལ་དགོས་
པར་ཡང་ཡང་བསྐུལ་མ་གནང་བ་ལྟར། དེར་ཁོང་གིས་ཨ་པཾ་གཏེར་ཆེན་
གྱི་ཟབ་ཆོས་རྣམས་བདག་ལ་བྱང་བདག་རིག་འཛིན་ཆེན་པོ་རྒོད་ལྡེམ་ཅན་
གྱིས་ཞལ་དངོས་སུ་གཟིགས་ཤིང་སྒྲུབ་པའི་གཉེར་བྱང་གཏད་པས་རང་ངོས་
40



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
ལ་ཡིད་ཆེས་ཀྱི་བརྟན་པ་ཐོབ་ན་ཡང་། གཞན་གྱི་ལོག་རྟོག་བསལ་བའི་
ཆེད་དུ་དབང་ལུང་ཁྲིད་གསུམ་གྱི་བརྒྱུད་པ་རྣམ་དག་ཅིག་ཅིས་ཀྱང་ཐོབ་དགོས་
གསུངས་ཏེ་གནས་མགོའི་བླ་མ་ཆོས་མཐུན་ཞེས་པ་ཨ་གཏེར་དངོས་ཀྱི་ཞལ་
སློབ་ཏུ་གྱུར་པའི་མཁན་རྒན་དམ་པ་དེ་ལས་དབང་ལུང་ཁྲིད་གསུམ་གྱི་རྒྱུན་
རྫོགས་པར་གསན་ནས་ཟབ་གཏེར་ཡོངས་ཀྱི་བསྙེན་གྲངས་རྣམས་སྐུའི་སྙུན་
གཞི་ཇི་ལྟར་ཆེ་ཡང་སྒྲུབ་པའི་དམ་བཅའ་མ་རལ་པར་མཐར་འཁྱོལ་མཛད་
དེ་རང་ཉིད་སྨིན་པའི་བྱ་བ་ཚུལ་བཞིན་དུ་བསྒྲུབས་པར་གནང་ཞིང་། གཞན་
གྲོལ་བ་རྗེས་སུ་འཛིན་པའི་ཕྲིན་ལས་ནི། ཨ་པཾ་གཏེར་ཆེན་ཨོ་རྒྱན་ཕྲིན་ལས་
གླིང་པའི་ཟབ་གཏེར་གྱི་ཆོས་ཚན་ལྟ་བུ་འདི་གཅིག་ལ་མཚོན་ནའང་། ཐུགས་
ཆེན་པད་དཀར་ཕྲེང་བའི་སྒྲུབ་པ་དགོན་ཁག་སུམ་བརྒྱ་བརྒྱད་ཅུ་ལྷག་ལ་ཇི་
སྲིད་བར་དུས་མཆོད་ཉིན་བདུན་སོགས་སུ་རྒྱུན་འཛུགས་དང་། ཐུགས་ཆེན་
གྱི་རྗེས་གནང་གནང་བ་མི་འབུམ་ཕྲག་དུ་མ་དང་། ཕྱོགས་ཀྱི་དགོན་སྡེ་མང་
པོར་རྡོར་སེམས་གསང་བ་དྲི་མེད་ཀྱི་སྒྲུབ་གྲྭ་དང་། དེའི་སྒོས་ཞག་བརྒྱ་སྒྲུབ་
པའི་མི་ཁྲི་གཅིག་ལྷག་དང་། མཁའ་འགྲོ་ཡེ་ཤེས་མཚོ་རྒྱལ་གྱི་གསང་སྒྲུབ་
པདྨའི་རྒྱ་ཅན་ཞག་བརྒྱ་ཚད་ལྡན་དུ་བསྒྲུབས་པ་མི་ཁྲི་གཉིས་ལྷག་དང་། དེའི་
བསྙེན་པ་ཁ་ཐོག་ནས་དུང་འདོན་མི་བརྒྱ་སྟོང་མང་པོ། རྫོགས་པ་ཆེན་པོ་ཟབ་
ལམ་ཆོས་དྲུག་གི་སྔོན་འགྲོ་འབུམ་ལྔ་དང་བཅས་ཚད་ལྡན་བསགས་ནས་རིག་
4



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པའི་རྩལ་དབང་དང་སེམས་ཁྲིད་བཏབས་པའི་མི་ཁྲི་གསུམ་ལ་ཉེ་བ་དང་།
གུ་རུའི་ཚིག་བདུན་བླ་རྣམ་ལ་བརྟེན་ནས་ཚིག་བདུན་འབུམ་རེ་བཟླ་མཁན་
རྒྱལ་ཕྱི་ནང་ཀུན་ཏུ་མི་ས་ཡ་ལྷག་དང་། རང་དགོན་གྱི་གཙོས་ཡར་མར་གྱི་
དགོན་སྡེ་དུ་མར་སྒྲོལ་མའི་སྒྲུབ་མཆོད་དང་ཆོས་ཚོགས། མཁའ་འགྲོའི་སྒྲུབ་
པ་ལ་བརྟེན་ནས་ཚོགས་མཆོད་དུང་ཕྱུར་གཅིག་དང་བྱེ་བ་ལྔ་ལྷག་གྲུབ་པར་
མཛད་པ་མ་ཟད། མཚོ་རྒྱལ་གྱིས། ཚོགས་འཁོར་གཅིག་གིས་ངན་སོང་སྐྱེ་
སྒོ་གཅོད། ཕྱིར་མི་ལྡོག་པའི་ས་ལ་མི་སྐྱོལ་རཿ ཞེས་དང་། བསོད་ནམས་
ནང་ན་ཚོགས་འཁོར་མཆོག་ཅེས་སོགས་གསུངས་པ་བཞིན་དུ་སྙིགས་དུས་
འདིར་ཕྱི་ནང་རྒུད་འཁྲུགས་ཀྱི་སྐལ་བ་ངན་པ་མཐའ་དག་ཞི་ཞིང་བསྟན་འགྲོའི་
ཕན་བདེ་རྒྱ་ཆེན་པོ་རྒྱས་ཤིང་འཕེལ་བ་དང་། མཐར་ཐུག་སེམས་ཅན་ཐམས་
ཅད་དམིགས་མེད་ཡེ་ཤེས་ཆེན་པོའི་ཚོགས་མངོན་དུ་གྱུར་ཏེ་འཁོར་བའི་རྒྱ་
མཚོ་དོང་ནས་སྤྲུགས་པའི་ཐབས་དམ་པར་དམིགས་ཏེ་ཕྱོགས་ཀྱི་སློབ་ཚོགས་
ཡོངས་ལ་ཚོགས་མཆོད་རྒྱ་ཆེན་པོ་སྒྲུབ་པར་བསྐུལ་མ་གནང་བས་ད་ལྟ་རྒྱ་
ཡུལ་སོགས་སུ་ཚོགས་མཆོད་དང་འབྲེལ་བའི་ཆོས་ཤིག་ཡིན་ན་སྙན་ལུང་གི་
ཆོས་རྗེ་རིན་པོ་ཆེའི་ལུགས་ཤིག་ཡིན་པར་སེམས་པ་ལྟ་བུར་གྱུར་ཡོད་ཅེས་
ཐོས་སོ། །རྗེ་ཉིད་ཀྱི་བཀའ་སློབ་ལས་ཀྱང་། ད་ལྟ་རང་རེའི་སློབ་མ་རྣམས་
ལ་དཔེ་མཚོན་ན་ཉིན་བཞིན་ཚོགས་མཆོད་དང་། ཁྱད་པར་ཡར་མར་གྱི་ཚོགས་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང༌། པ
མཆོད་རྒྱུན་མི་ཆད་པར་བྱེད་པ་དང་འབྲེལ། དྲི་མེད་བཤགས་པའི་རྒྱུད་དང་
ཡི་གེ་བརྒྱ་པ་སོགས་ལ་སྦྱངས་བརྩོན་བྱེད་པ་འདི་ཁོ་ནའང་སྐལ་བ་བཟང་
པོ་ཡིན་ཏེ། སྒྱུ་འཕྲུལ་ཞི་ཁྲོའི་ལྷ་ཚོགས་འདི་དག་གི །མཚན་ནི་ལན་གཅིག་
བརྗོད་བྱེད་ཅིང་། །གང་གིས་གུས་པས་ཕྱག་འཚལ་ན། །ཉམས་ཆགས་བསྐངས་
ནས་དངོས་གྲུབ་ཐོབ། །ཅེས་དང་། ཞི་ཁྲོའི་ལྷ་ཚོགས་རྣམས་ཀྱི་མཚན་རྣ་
བར་ལན་གཅིག་ཐོས་པ་ཙམ་གྱིས་ཀྱང་ན་རཀ་གི་གནས་སུ་མི་ལྟུང་ངོ་། །
ཞེས་དང་། ཟླ་བ་ཚེས་བཅུ་ཤར་རེས་ཀྱི༔ ང་ཡི་བརྗེད་ཐོ་སུས་འཛིན་པ
དེ་དང་ང་ལ་འདུ་འབྲལ་མེད༔ ཅེས་དང་། འདི་ལྟར་ང་ཡི་ཚེས་བཅུ་ལ
བརྩོན་ཞིང་གསོལ་བ་འདེབས་པ་དེ༔ འཁོར་བར་ལྟུང་ན་ངས་ཤེས་ཀྱིས
གློ་སྙིང་བྲང་གསུམ་ང་ལ་གཏོརཿ ཅེས་སོགས་དྲངས་པར་མཛད་ཅིང་གདམས་
པ་ལྟ་བུའོ། །སྔ་ཕྱི་ཀུན་ཏུ་རྒྱལ་ཕྱི་ནང་དང་མདོ་དབུས་ཁམས་གསུམ་གྱི་བླ་
སྤྲུལ་མཁན་སློབ་ཇོ་སེར་དགེ་བསྙེན་སོགས་སྣོད་ལྡན་གྱི་སློབ་ཚོགས་བགྲང་
ལས་འདས་པར་ཟབ་གཏེར་དེ་ཉིད་ཀྱི་དབང་ལུང་ཡོངས་རྫོགས་ཐེངས་གསུམ་
ལ་གནང་བ་དང་ཚིག་བདུན་བླ་རྣམ་སོགས་སྒྲུབ་ཐབས་འགའ་རེ་ཁྲི་སྟོང་དུ་
མ་སྤེལ་བར་མ་ཟད་ཟབ་གཏེར་འདིའི་ཡིག་ཆ་ཡོངས་རྫོགས་ལན་གྲངས་དུ་
མར་འཕྲུལ་པར་སོགས་སུ་བཏབས་ཏེ་རྒྱ་ཆེར་སྤེལ་བས་ད་ལྟ་རྒྱལ་ཕྱི་ནང་
ཀུན་ཏུ་སྒྲུབ་བརྒྱུད་དང་ཕྲིན་ལས་དཔག་ཏུ་མེད་པ་དར་ཞིང་རྒྱས་པའོ། ། །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དེ་བཞིན་དུ་རྗེ་ཉིད་ཀྱི་བླ་སློབ་གཞི་མཐུན་དུ་གྱུར་པ་ཁམས་བདུད་འཇོམས་
རིན་པོ་ཆེའི་གཏེར་སྲས་མདོ་བླ་འཇིགས་མེད་ཆོས་ཀྱི་ཉི་མ་ལས་བདུད་འཇོམས་
རིན་པོ་ཆེས་ཟབ་གཏེར་ཡོངས་ཀྱི་དབང་ལུང་མན་ངག་རྒྱབ་ཆོས་དང་བཅས་
པ་གསན་པས་ཟབ་གཏེར་དེའི་རྒྱུན་ཕྱོགས་མཐར་སྤེལ་བའི་ཕྲིན་ལས་པ་
གཅིག་པུ་རུ་བཀས་བསྐུལ་ཏེ་སྒྲུབ་པའི་གཉེར་བྱང་ཟབ་མོ་གཏད་པ་བཞིན་ཟབ་
གཏེར་དེའི་ཕྲིན་ལས་ཁྱབ་བརྡལ་དུ་སྤེལ་བ་དང་། རྗེ་ཡབ་ཡུམ་ཉིད་ཀྱི་རང་
གཏེར་སོགས་རིས་སུ་མ་ཆད་པའི་བཀའ་གཏེར་ཀྱི་ཆོས་ཚན་རྒྱ་མཚོ་ལྟ་བུའི་
ཕྲིན་ལས་འཇིག་རྟེན་ཀུན་ཏུ་ཁྱབ་པར་མཛད། གཞན་ཡང་དབུས་གཙང་རུ་
བཞི་དང༌། གདན་ས་ཆེན་པོ་གསུམ། གཙང་ས་སྐྱ། ཡར་ཀླུང་ཁྲ་འབྲུག་
དཔལ་བསམ་ཡས། སྒྲགས་མདའ་བླ་མཚོ་དགོན། རི་བོ་རྩེ་ལྔ། མདོ་སྨད་
མགོ་ལོག་ཁག་གསུམ། སྦྲ་ནག་རྟ་བོ། བྱང་རེ་སྐོང་། རྔ་བ། འཛི་སྐ། རྡོ་ཡུལ།
གསེར་རྟ། རྫ་རྒྱུད། ཁམས་རྡོ་རྗེ་བྲག ལོ་ནན་ཞིང་ཆེན་གྱི་དགོན་དངོས་
གྲུབ་དཔལ་འབར་གླིང་སོགས་སུ་གསེར་ཞལ་བསྒྱུར་ནས་སློབ་ཚོགས་བྱེ་བ་
མང་པོར་སྨིན་གྲོལ་ཆོས་ཀྱི་འཁོར་ལོ་ཕྱོགས་མེད་དུ་བསྐོར། ཡུལ་ཕྱོགས་
ཀུན་ཏུ་དམར་ཆོག་དང་། འགད་རྫས། རྒྱ་རྙི། རྔོན་ལས། བཤས་ཚོང་སོགས་
སེམས་ཅན་གྱི་སྲོག་ལ་འཚེ་བའི་སྡིག་རྒྱུན་བཅད་པ་དང་། དུད་ཆང་དང་། ཇག་
རྐུན། འཁོན་རྩོད་སོགས་མི་དགེ་བའི་སྲོལ་ངན་མང་པོ་བསྣུབས་ནས་འགྲོ་
44



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང༌། པ
བའི་བློ་སྣ་ཆོས་ལ་བསྒྱུར། མི་ལ་ལར་སྒོར་སྟོང་ཕྲག་མང་པོ་གནང་སྟེ་སྡིག་
སྤྱོད་རྒྱུན་གཅོད་དུ་འཇུག་པ་དང་ཡུལ་ཁམས་འགའ་ཞིག་ཏུ་སྐུ་གསུང་ཐུགས་
རྟེན་འགངས་ཆེན་བཞེངས་པའི་སྒོ་ནས་དེ་དག་གི་སྲོག་གཅོད་སོགས་སྤོང་བར་
བྱེད་པའི་ཐབས་མཁས་ཀྱང་མཛད། རང་དགོན་དང་ཕྱོགས་ཀྱི་དགོན་གནས་
རྣམས་སུ་རྟེན་བཞེངས་སོགས་ཀྱི་སྐབས་སུ་མཐོང་ཐོས་དོགས་གསུམ་གྱི་རྟ་
ཟོག་སེམས་ཅན་གཅིག་ཀྱང་བསྡུས་མེད་པར་མ་ཟད་རྗེ་ཡབ་ཡུམ་ཟུང་ལ་
འབུལ་བའི་དངོས་པོ་ཟོག་ལུག་རྟ་མཛོ་སོགས་གཞན་ལ་འཚོང་བ་དེའང་རྒྱུ་
བདག་ཚོས་དེ་དག་གི་སྲོག་གཅོད་ན་སྨོས་མ་དགོས་ཏེ་ཞིང་རྨོ་བ་དང་བལ་
འབྲེག་པ་སོགས་ཀྱིས་སྡུག་བསྔལ་བར་བྱེད་པའང་ཤིན་ཏུ་མི་འོས་པས་བཙོང་
མི་ཉན་གསུངས་ཏེ་ཐམས་ཅད་ཚེ་ཐར་བྱས་ནས་གཞན་ལ་བཅོལ། ལོ་རེ་
རེར་སྲོག་བླུ་དུང་ཕྱུར་གྲངས་མང་དང་། སྨྱུང་གནས་འབུམ་ཕྲག་མང་པོ། ཉེ་
བའི་ལོ་འགའི་རིང་ཕྱོགས་ཀྱི་དགོན་སྡེ་དུ་མར་ཡིག་བརྒྱ་ཁོ་ནའང་དམངས་
སྒོར་ཁྲི་ཕྲག་བརྒྱད་བརྒྱ་ལྷག་དང་། ཐོས་གྲོལ་གནས་སྟོང་དང་སྨན་བླ་མདོ་
ཆོག་འབུམ་ཕྲག་མང་པོའི་གསུང་ཡོན་དང་། དྲི་མེད་བཤགས་རྒྱུད་ཀྱི་ཡི་
གེ་འབུམ་ཕྲག་གཅིག་ཚར་དེའི་གྲངས་རེ་འདོན་པའི་དགེ་བསྐུལ་དུ་བཀྲམས།
ནམ་ཡང་བསྟན་པ་རིན་པོ་ཆེ་ཐུགས་ལ་འཆང་སྟེ་བསྟན་འཛིན་གྱི་སྐྱེས་བུ་
གྲངས་མེད་ལ་ཞབས་ཏོག་དང་། ཇི་སྐད་དུ། དགེ་འདུན་མེད་ན་སངས་རྒྱས་
45



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བསྟན་པ་མེད། །དེ་བས་དགེ་འདུན་རིན་ཆེན་མཆོག་ཏུ་བཤད། །ཅེས་པ་
ལྟར་ཕྱོགས་ཀུན་ཏུ་དགེ་འདུན་གྱི་སྡེ་འཛུགས་པར་བསྐུལ་མ་དང་། ཁྱད་པར་
རབ་བྱུང་གི་སྡེ་ལ་གུས་པ་དང་བཀུར་སྟི་རྒྱ་ཆེན་པོའི་བཀའ་དྲིན་དང་བཅས་
ཏེ་དགེ་ཚུལ་སློང་སྟོང་ཕྲག་ལྔ་ཙམ་བསྒྲུབ་ཏུ་བཅུགས། བླ་རུང་ཆོས་སྡེ་ཆེན་
མོ་སོགས་བོད་ཡུལ་སྟོད་སྨད་ཡོངས་ཀྱི་དགོན་སྡེ་དུ་མའི་རབ་བྱུང་ངུར་སྨྲིག་
གི་སྡེ་རིན་པོ་ཆེ་ཁྲི་ཕྲག་དུ་མར་གསོལ་སྟོན་ཡོན་དང་བཅས་སྟོབས་པ་དང་།
རང་དགོན་གྱི་བཤད་སློབ་སྒྲུབ་གསུམ་གཙོས་ཕྱོགས་སོ་སོའི་རབ་བྱུང་རྣམས་
ལ་ཆོས་གོས་དང་གཟན་ཤམ་ཆབ་རིལ་སོགས་སྟོང་ཕྲག་དུ་མའི་མཐུན་རྐྱེན་
གནང་ཞིང་ལོ་རེ་བཞིན་རང་རེའི་དབྱར་གནས་པའི་དགེ་འདུན་པར་བཀའ་
སློབ་དང་བཀུར་སྟི་རྒྱ་ཆེན་སྩོལ་བ་དང་ལྗོངས་རྒྱུ་ལ་བྱོན་ནས་སློབ་ཚོགས་
ཡོངས་དང་མཉམ་དུ་སྐུ་པར་རེ་སྒྲོན་ནས་རབ་བྱུང་གི་སྡེ་ལ་བསྔགས་པ་དང་
སྔོན་གནས་རྗེས་དྲན་གྱི་གསུང་གླེང་སྣ་ཚོགས། བྱང་སྡོམ་དང་དབང་སྡུད་
གསོལ་འདེབས། མཁན་ཆེན་བསྟོད་པ། ཚུལ་ཁྲིམས་རྣམ་དག་གི་གཟུངས།
བསྟན་པ་རྒྱས་པའི་སྨོན་ལམ་སོགས་གནང་སྟེ་ཐུགས་དགྱེས་ཤིང་བརྩེ་བ་བླ་
ན་མེད་པས་སྐྱོངས། རབ་བྱུང་རེ་རེའི་ཚུལ་ཁྲིམས་ཉམས་ཚེ་འགྱོད་པའི་
ཚུལ་གྱིས་བཤུམས་པ་དང་ཡུན་རིང་པོར་ཐུགས་སྡུག་ཧ་ཅང་ནན་མོ་མཛད།
བནྡེ་ལ་ལར་དགེ་ཚུལ་སློང་གི་སྡོམ་པ་ཞུ་གླར་སྒོར་ཁྲི་རེ་གནང་བ་དང་དགོན་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་།
པ
ཁག་དུ་མར་དབྱར་གནས་པའི་སྡེ་གསར་འཛུགས་མཛད་ཅིང་ལུགས་གཉིས་
ཀྱི་མཐུན་རྐྱེན་ཡོངས་རྫོགས་བསྒྲུབས། ན་ཆུང་ཇོ་མོ་ཞུ་མཁན་དག་ལ་བྲོ་
ཆས་དང་སྒོར་སྟོང་ཕྲག་མང་པོ་གནང་སྟེ་ལམ་རྫོང་མཛད། སྔར་རིན་པོ་ཆེ་
དགུང་ལོ་བཅུ་དྲུག་གི་སྐབས་བཅོས་བསྒྱུར་གྱི་དབང་གིས་ཐུགས་སྐྱོ་བཞིན་
ནམ་ཞིག་བསྟན་པའི་གཞི་མ་རབ་ཏུ་བྱུང་བའི་ཕྱག་ལེན་རྣམས་ཉམས་དོགས་
ཀྱིས་ཐུགས་ཁུར་བཞེས་ཏེ་མཚན་མོ་རྣམས་སུ་སྲོག་དང་བསྡོས་ནས་གཞི་
གསུམ་གྱི་ཆོ་ག་སོགས་འདུལ་བའི་དཔེ་མཛོད་དུ་མ་ཕྱག་བྲིས་གནང་བའང་
ཐོས། དུས་རྒྱུན་དུ་སློབ་ཚོགས་རྣམས་ཀྱི་ནང་དུ་ཚུལ་ཁྲིམས་དང་རབ་ཏུ་
བྱུང་བའི་ཡོན་ཏན་མཐའ་ཡས་པ་བརྗོད་དེ། དེ་དག་ལས་ཐ་ན་ཡོངས་རྫོགས་
དགེ་བསྙེན་དང་དུས་ཁྲིམས་ཡན་ལག་བརྒྱད་པ་ཙམ་བསྲུང་བའང་ཕན་ཡོན་
དཔག་ཏུ་མེད་པའི་ཚུལ་སོགས་ཡང་ཡང་གསུངས་ཏེ་བསྐུལ་མ་གནང་ཞིང་
ནང་རིག་པའི་ཡེ་ཤེས་ལ་གཟུང་འཛིན་གྱི་བྱ་བ་བྲལ་བའི་ཆོས་པ་རྣམ་དག་
གི་འདུ་བ་སྐར་ཚོགས་བཞིན་རྒྱས། སྐུ་ཚེ་གང་པོར་ཚོགས་བསགས་སོགས་
དགེ་རྩ་ཆེ་ཆུང་གང་སྒྲུབ་སྦྱོར་དངོས་རྗེས་གསུམ་གྱིས་མ་ཟིན་པ་ལྟ་ཅི་ཐ་ན་
རྩེད་མོ་དང་ཞལ་མཚར་གྱི་རྣམ་པ་ཚུན་ཆད་བསྟན་འགྲོའི་ཕན་བདེ་འཕེལ་
བའི་རྒྱུ་རུ་མ་དམིགས་པ་མེད་པར་གྲགས་སོ། །དེ་ཡང་སྔ་ཕྱི་དུས་ཚེས་ཀྱི་
རིམ་བཞིན་རྗེ་གང་གི་སློབ་འབངས་རྒྱ་མཚོའི་ཁྲོད་ནས་མདོ་མཁྱེན་བརྩེརིན་
47



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པོ་ཆེའི་ཡང་སྲིད་དུ་མི་འགྱུར་རྡོ་རྗེའི་གཏེར་ལུང་དུ་མར་བསྔགས་པའི་མཆོག་
སྤྲུལ་རིན་པོ་ཆེ་ཆོས་འབྱུང་ངམ་འཇམ་དཔལ་ཆོས་ཀྱི་རྒྱལ་མཚན་དང་། དབང་
ཆེན་པདྨ་གསུང་གི་བཀའ་བབ་གྲུབ་ཆེན་རྒྱལ་བ་མཆོག་དབྱངས་དང་ཨ་པཾ་
ལྷ་སྲས་འགྱུར་མེད་རྡོ་རྗེ་སོགས་ཀྱི་རྣམ་རོལ་དུ་བསྔགས་པ་དཔལ་པདྨ་དབང་
ཆེན་གླིང་པའམ་མཚོ་བྱུང་བཞད་པའི་རྡོ་རྗེ། ལོ་ཆེན་བེ་རོ་ཙ་ནའི་སྒྱུ་འཕྲུལ་
མཆོག་སྤྲུལ་རིན་པོ་ཆེ་པདྨ་འཇིགས་མེད་བདེ་ཆེན་། རྒྱལ་སྲས་ལྷ་རྗེ་མཆོག་
རབ་རྩལ་དང་གཏེར་བརྒྱའི་དབང་ཕྱུག་ཨོ་རྒྱན་གླིང་པ་ཨ་པཾ་ལྷ་སྲས་དཔོན་
སྤྲུལ་དབང་ཆེན་ཉི་མ་སོགས་ཀྱི་ཡང་སྲིད་མཆོག་སྤྲུལ་རིན་པོ་ཆེ་སྐལ་བཟང་
ནོར་བུ། སྤྲུལ་པའི་རྗེ་འབངས་ཉེར་ལྔ་ལས་ལོ་ཙཱ་རྨ་བན་རིན་ཆེན་དང་གཏེར་
ཆེན་བདེ་ཆེན་གླིང་པ་སོགས་ཀྱི་ཡང་སྲིད་མཆོག་སྤྲུལ་རིན་པོ་ཆེ་བདུད་འདུལ་
དགྱེས་པ། དེ་བཞིན་དུ་མཆོག་སྤྲུལ་པདྨ་ཐེག་མཆོག་སོགས་རྒྱལ་བའི་བསྟན་
པ་རིན་པོ་ཆེ་འཛིན་སྐྱོང་སྤེལ་གསུམ་བགྱི་བར་བླ་ན་མེད་པའི་ཐུགས་བརྩེ་
རྒྱ་ཆེན་པོའི་སྒོས་རང་དགོན་དཔལ་སྙན་ལུང་ཐེག་ཆེན་ཆོས་འཁོར་གླིང་དུ་
སྐུ་སྐྱེས་གསེར་ཁྲི་ལ་མངའ་གསོལ་བའི་མཛད་སྒོ་རྒྱ་ཆེར་སྤེལ། གཞན་ཡང་
བརྟན་མཁས་ཀྱི་ཡོན་ཏན་གཉིས་དང་ལྡན་པའི་མཁན་ཨོ་རྒྱན་མེ་ཏོག་དང་།
འབྲུག་གྲགས་རྡོ་རྗེ། བརྩོན་འགྲུས་རྒྱ་མཚོ་སོགས་ཀྱང་མཁན་ཁྲི་ལ་མངའ་
གསོལ་བ་སོགས་སློབ་བརྒྱུད་གསོ་སྐྱོང་གི་མཛད་པ་བླ་མེད་གནང་། དེ་ལྟར་རབ་
བྱུང་ངུར་སྨིག་གི་སྡེ་དང་གོས་དཀར་ལྕང་ལོའི་སྡེ་གཉིས་ཀྱི་དགེ་འདུན་རིན་པོ་
ཆེར་བཀའ་དྲིན་རྒྱ་ཆེན་པོས་བསྐྱངས་དང་སྐྱོང་འགྱུར་ངང་རྒྱལ་ཕྱི་ནང་གི་འདུས་སྡེ་
48



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་།
པ
དང་ཁྱད་པར་རྒྱ་ནག་གི་སློབ་ཚོགས་གསར་དུ་ཆོས་ཀྱི་སྒོར་ཞུགས་པ་ཐམས་ཅད་
པོས་སྲོག་ལ་བབས་ཀྱང་གཞན་གྱི་སྲོག་མི་གཅོད་པ་ཁས་ལེན་མ་བྱས་པར་
སྐྱབས་འགྲོ་དང་སེམས་བསྐྱེད་ཀྱི་སྡོམ་པ་མི་གནང་བ་དང་། དཀོན་མཆོག་
གསུམ་ལ་དད་པ་ཕྱིར་མི་ལྡོག་པ་དང་། བྱིན་རླབས་ཀྱི་རྩ་བ་བླ་མའི་རྣལ་
འབྱོར་ལ་བརྟེན་ནས་རྡོ་རྗེའི་ཚིག་བདུན་ཁོ་ན་བཟླ་བ། ཆོས་ཀྱི་རྩ་བ་སྙིང་
རྗེ་དང་གཞན་ཕན། ལམ་གྱི་རྩ་བ་བློ་ལྡོག་རྣམ་བཞི་སོགས་རྩལ་དུ་བཏོན་
ནས་གདམས་པར་མཛད་པས། ཅང་མི་ཤེས་པ་ཚོས་རྗེ་འདིས་དུས་རྒྱུན་
སྐྱབས་འགྲོ་དང་སེམས་བསྐྱེད། དད་པ་དང་སྙིང་རྗེ་ཁོ་ན་མ་གཏོགས་རྫོགས་
ཆེན་སོགས་ཟབ་མོའི་ཆོས་གང་ཡང་མི་གསུང་པར་འདུག་ཟེར་བ་དཔེར་
ན་སྔོན་ཇོ་བོ་རྗེ་ལ་ཡུལ་འགའ་ཞིག་ཏུ་སྐྱབས་འགྲོའི་བླ་མ་ཞེས་སུ་གྲགས་
པ་དང་ཕྲིན་ལས་མཉམ་པར་བདག་སེམས་སོ། །དེའང་རྒྱལ་བའི་དབང་པོ་
ཀློང་ཆེན་པས། དེ་ལྟར་ཡང་ཟབ་ཐེག་པའི་ཉིང་ཁུ་འདི། །བློ་རབ་སྐལ་ལྡན་
ངེས་པའི་གང་ཟག་ལས། །ཐེག་པ་དམན་དང་རྒྱུ་འབྲས་ཕྱོགས་ཞེན་དང་། །
བློ་ཆུང་སྐལ་བ་དམན་ལ་བསྟན་མི་བྱ། །ཞེས་དང་། ཀུན་བྱེད་ལས། རྒྱུ་དང་
འབྲས་བུའི་ཐེག་པ་ཅན་རྣམ་ལ། །ཀུན་བྱེད་ང་ཡི་ལུང་འདི་བསྟན་མི་བྱ། །
ང་ཡི་ལུང་འདི་ངེས་པར་བསྟན་བྱས་ན། །དགེ་སྡིག་ལས་ལ་རྒྱུ་འབྲས་ཡོད་
ཟེར་ནས། །ཡང་དག་ང་ལ་སྒྲོ་དང་སྐུར་བཏབ་པས། །ཡང་དག་ང་དང་ཡུན་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དུ་འཕྲད་མི་འགྱུར། །ཞེས་དང་། རྒྱུད་ཉི་ཟླ་ཁ་སྦྱོར་ལས། གསང་སྔགས་
སྐྱོན་ཡོད་མ་ཡིན་ཏེ། །སེམས་ཅན་དོན་ཕྱིར་རབ་ཏུ་གསང་། །གསང་སྔགས་
དངོས་གྲུབ་མི་ཡལ་ཕྱིར། །དེ་ཕྱིར་གསང་སྔགས་ཞེས་བརྗོད་དོ། །ཞེས་སོགས་
ཆོས་ལ་ཡིད་ཆེས་དང་དཀོན་པའི་འདུ་ཤེས་མེད་པའི་གང་ཟག་དང་། རྒྱུད་
རྣམ་པར་མ་སྨིན་པའི་སེམས་ཅན་རྣམས་ཟབ་ཆོས་མན་ངག་གི་སྣོད་མ་ཡིན་
ཕྱིར་དོན་མེད་ལོག་འབྱམས་སུ་འགྲོ་བར་དགོངས་ནས་བླ་སྤྲུལ་དང་མི་དཔོན་
ཆེ་གྲགས་འབྱོར་ལྡན་གཏོང་ཕོད་ཅན་སོགས་སུ་འདྲ་ཞིག་ཡིན་ཀྱང་དང་པོ་
ཟབ་ལམ་ཆོས་དྲུག་སོགས་ཀྱི་སྒོ་ནས་འབུམ་ལྔ་ཚད་ལྡན་དང་། འགའ་ཞིག་
ལ་འབུམ་ལྔ་བཅུ་ཕྲག་ཙམ་གསོག་ཏུ་བཅུགས་པའང་ཡོད་ལ་མདོར་ན་ཚེ་
འདི་སྣང་ལ་མི་ཞེན་པ་དང་། བྱ་བཏང་རི་ཁྲོད་འགྲིམས་ཏེ་ཚེ་དང་སྒྲུབ་པ་
སྙོམ་པའམ་ཐ་ན་ཡང་ལོ་རེ་རེ་བཞིན་ཟླ་དྲུག་གམ་ཞག་བརྒྱ་གང་རུང་རེར་
བཅད་རྒྱ་བྱས་ཏེ་ཉམས་ལེན་བགྱི་ངེས་པ་ཁས་ལེན་པའི་ཁར་སྔོན་འགྲོའི་
ཆོས་རྣམས་ལ་རྟགས་ཐོན་བྱུང་ཞིང་རྒྱུད་སྨིན་ངེས་པ་ན་གཟོད་རྫོགས་པ་ཆེན་
པོའི་སྨིན་ཁྲིད་འདེབས་པ་ལས་གང་བྱུང་བྱུང་དང་དམིགས་ཡུལ་གཞན་གྱི་
སྒོ་ནས་ཆོས་སྦྱིན་པ་སོགས་གཞར་ཡང་མཆིས་མི་སྲིད་དོ། །སྙན་གྲགས་ཤིན་
ཏུ་ཆེ་བ་དང་མངོན་མཁྱེན་ལ་ཐོགས་པ་མེད་པས་ཕྱོགས་སོ་སོ་ནས་བླ་སྤྲུལ་
ཆེན་པོ་དག་གི་ཡང་སྲིད་ངོས་འཛིན་ཞུ་བར་པད་ཚལ་དུ་བུང་བའི་འདུ་སྒོ་བཞིན་
50



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
རྒྱས་ཀྱང་། བླ་སྤྲུལ་གྱི་མཚན་འདོགས་ས་དེ་ཚོ་ཁེ་ཉེན་ཤིན་ཏུ་ཆེ་བ་ལ་དགོངས་
ནས་ཐུགས་ཐག་མི་གཅོད་པར། ཨོ་རྒྱན་ཆེན་པོས། མེད་དང་མི་ཤེས་རྒྱུས་
མེད་ཚིག་གསུམ་པོ༔ བསྐོར་ལྡབ་བྱས་ཏེ་སྨྲ་བ་སྙིང་གཏམ་ཡིན༔ ཞེས་པ་
ལྟར་གསུང་བཙུན་པར་གནང་བ་དང་རྒྱ་ནག་གི་སློབ་མ་སོགས་འགའ་རེས་
ང་རང་ལ་ས་ཆེན་པོ་ཐོབ་ཡོད་དམ་མེད། དེ་བཞིན་རྫོགས་པ་ཆེན་པོའི་དོན་
རྟོགས་ཡོད་དམ་མེད་སྐྱེ་བ་སྔོན་མ་གང་ནས་ཡིན་སོགས་དྲི་བ་ཕུལ་བ་རྣམས་
ལ། བདག་ཅག་གི་སྟོན་པ་ཐུགས་རྗེ་ཅན་གྱིས། གང་ཟག་གི་ཚོད་གང་ཟག་
གིས་བཟུང་བར་མི་བྱའོ་གསུངས་ཡོད་པ་ལྟར་ལས་ངས་ཅིའང་མི་ཤེས་ཤིང་མི་
མཁྱེན། རང་བློ་རང་ལ་ལྐོག་ཏུ་མ་གྱུར་བ་ཡིན་པས་དཔྱོད་དང་མདོ་རྒྱུད་དག་
ན་ས་ཐོབ་པའི་རྟགས་དང་རྫོགས་ཆེན་གྱི་ལམ་གནད་འདི་དང་འདི་ལྟ་བུ་ཡོད་
པ་ཡིན་མདོར་ན་ཁྱེད་རང་ཚོས་རང་མགོ་རང་གིས་མི་བསྐོར་བ་ཞིག་འོང་ན་
དེ་ཀ་ལགས་ཞེས་གསུངས་ཏེ་དོན་གྱི་ལན་དག་རྣམ་པར་གདམས་སོ། །དེ་
ལྟར་དགུང་གྲངས་བཞི་བཅུ་བཞེས་པ་ནས་དགོས་གལ་ཧ་ཅང་ཆེ་བ་དམིགས་
བསལ་མ་གཏོགས་ལུང་བསྟན་སོགས་ཡེ་མི་གསུངས་པར། ཨོ་རྒྱན་རིན་པོ་
ཆེས། ཕྱི་ལྟར་སྤྱོད་པ་མདོ་སྡེའི་ལུགས་སུ་གྱིས། །རྒྱུ་འབྲས་སྤང་བླང་ཞིབ་
པའི་དགོས་པ་ཡོད། །ནང་ལྟར་གསང་སྔགས་བླ་མེད་ལུགས་སུ་གྱིས། །བསྐྱེད་
རྫོགས་ཟུང་དུ་འབྲེལ་བའི་དགོས་པ་ཡོད། །གསང་བ་གསང་ཆེན་ཨ་ཏིའི་
51



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལུགས་སུ་གྱིས། །ཚེ་གཅིག་འོད་སྐུར་གྲོལ་བའི་དགོས་པ་ཡོད། །ཅེས་པ་
ལྟར་ལྟ་བ་དཔའ་དགོས། སྤྱོད་པ་སྡར་དགོས་གསུངས་ནས་དེ་བཞིན་ཕྱག་
ལེན་དུ་མཛད་ཅིང་སྙན་གྲགས་དང་ལོངས་སྤྱོད་དོན་གཉེར་གྱི་འདུན་པ་རྒྱང་
དུ་དོར་ནས་སྒྲུབ་པའི་རྒྱལ་མཚན་རྟག་ཏུ་སྒྲེང་བའི་རྣམ་ཐར་མཚུངས་ཟླ་དང་
བྲལ་ཞིང་ས་ལམ་ཉམས་རྟོགས་ཀྱི་ཡོན་ཏན་མང་པོ་བླ་རུ་འཕེལ་ཏེ་གྲུབ་པའི་
མཚན་མ་བསམ་གྱིས་མི་ཁྱབ་པར་བརྙེས་པ་ནི་མཐའ་དག་དཔོག་པར་ག་ལ་
སྟེ། དམ་པ་འདི་ཉིད། རང་གི་ཡོན་ཏན་སྦ་བྱ་ཤིང་། །གཞན་གྱི་ཡོན་ཏན་
བསྒྲགས་པར་བྱ། །ཞེས་སྔོན་བྱོན་གོང་མའི་རྣམ་ཐར་བཞིན་སྦས་པའི་རྣལ་
འབྱོར་ཁོ་ན་མཆོག་ཏུ་བཟུང་ནས་ཡོན་ཏན་རྣམས་སྦ་གང་ཐུབ་མཛད་པ་དང་།
ཡང་གཅིག་ན་མཛད་པ་ཕལ་ཆེ་བ་རང་བཞིན་གྱི་སྤྱོད་ཡུལ་ལས་འདས་ཤིང་
གྲུབ་པའི་རོལ་པ་འབའ་ཞིག་ཡིན་ཕྱིར་ཐམས་ཅད་འགོད་མི་ནུས་ནའང་།
མོས་ལྡན་རྣམས་སྤྲོ་བ་བསྐྱེད་པའི་སླད་དུ་ཅུང་ཟད་གླེང་ན། དཔེར་ན། སྐུ་
གསུང་ཐུགས་རྟེན་ལ་རྗེ་ཡབ་ཡུམ་གྱིས་རབ་གནས་མེ་ཏོག་གཏོར་ཚེ་འཕར་
བ་དང་། འོད་འཕྲོ་བ། མདོག་འགྱུར་བ་སོགས་ཡེ་ཤེས་པ་ཕེབས་རྟགས་
དངོས་སུ་གསལ་བ། དབང་བསྐུར་གྱི་དུས་སུ་གཏོར་མ་དང་ཙཀ་ལི་འཕར་
ཞིང་འཁྲབ་པ། སྨན་རཀ་དང་ཡོན་ཆབ་ཁོལ་བ། གཏེར་ཆེན་ཉིད་ཁང་ཁྱིམ་
སོགས་ལ་ཟང་ཐལ་དུ་བྱོན་པ། ཐོད་པ་སྐམ་པོ་ལས་བདུད་རྩི་འཛད་མེད་དུ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་།
པ
འབྱིན་པ། བྲག་དཀར་སྤྲེལ་རྫོང་དུ་བྱོན་སྐབས་ཆར་རྒྱུན་དྲག་པོ་འབེབས་
གཅོད་ཅི་བདེར་མཛད་པ། དབུ་ཟིའི་གསང་སྔགས་དགའ་འཁྱིལ་ཐང་ཞེས་
རྗེ་གང་གི་འཁྲུངས་གནས་སུ་རྗེས་དྲན་མཆོད་རྟེན་གྲུབ་ཚེ་ཐག་རིང་པོའི་ཡུལ་
གྱིས་བསྐལ་བ་ནས་རྗེ་ཡབ་ཡུམ་གྱིས་རབ་གནས་མཛད་པས་ཕྱག་འབྲུ་དངོས་
སུ་རྟེན་གྱི་བང་རིམ་དུ་འཐོར་བ། རེ་སྐོང་གཡུ་རྔོག་ཚོ་བར་བྱོན་སྐབས་དཔལ་
ལྡན་ལྷ་མོའི་རྟེན་དར་ལ་ལྷ་མོ་དངོས་སུ་ཕབས་པས་མི་བཅུ་ཕྲག་གིས་བཟུང་
ཡང་མི་ཐུབ་པར་འཕུར་བ། དེ་སྐབས་ཡུལ་མིས་ཁྱིམ་གདན་ཞུས་ཀྱང་རེ་
རེ་བཞིན་ཕེབས་ཁོམ་མ་བྱུང་བར་ཐུགས་སྨོན་ཕྱག་ནས་གཏོར་བས་ཕྱག་འབྲུ་
དངོས་སུ་སླེབས་པ། རྡོའི་ཤུགས་འབྱུང་དགོན་དུ་རྒྱལ་པོའི་ཆོ་འཕྲུལ་གྱིས་
ཆུ་ལོག་གི་འཚེ་བ་རྟག་པར་བྱུང་བ་ལ་རྗེ་ཡབ་ཡུམ་གྱིས་ཐུགས་གཏད་ཅིང་
རང་གཏེར་ཀེ་གླིང་གཡུལ་འགྱེད་ཀྱི་འཁྲབ་སྟོན་མཛད་པས་རྒྱལ་གདོན་གྱི་
འཚེ་བ་རྒྱུན་བཅད་པ་སྟེ། དེ་ཡང་ཀུན་བཟང་ཉི་མའི་ལུང་བྱང་དུ། ཤུགས་
ཀྱི་ས་མིག་ཟླུམ་པོ་ལཿ རཱ་ཛའི་རྐྱེན་གྱིས་ཆུ་འཇིག་འབྱུང༔ རྒོད་ལྡེམ་སྤྲུལ་
པས་སྐྱོབས་པར་འགྱུརཿ གསུངས་པ་དོན་ཐོག་ཏུ་འཁྱོལ་བ། གངས་ལྗོངས་
དྷུ་མ་ཐ་ལའི་ཞིང་ཁམས་དཔལ་སྙན་ལུང་ཐེག་ཆེན་ཆོས་འཁོར་གླིང་དུ་གེ་སར་
འཁྲབ་སྟོན་དབུ་འཛུགས་ཁར་མདུང་ལ་རྟེན་ཕབས་པས་བླ་སྤྲུལ་དང་གྲྭ་པ་
ལྔས་བཟུང་ཡང་ཐམས་ཅད་མདའ་གང་ཙམ་གྱིས་ནམ་མཁར་བཏེགས་པ།
53



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྐབས་དུ་མར་ཚོགས་རྫས་རྣམས་བདུད་རྩིར་ཞུ་བ། བོད་ཟླ་བཅུ་གཅིག་
པའི་ནང་དུང་མདོག་ཁ་བའི་གོས་ཀྱིས་རི་ལུང་ཀུན་གཡོག་ཅིང་དགུན་ཆོས་
འཕོ་ཁྲིད་ཀྱི་སྐབས་ཤིག་ལ་རྗེ་ཉིད་སྔོན་གཏེར་ཆེན་ཉི་ཟླ་བཟང་པོའི་སྐུ་སྐྱེ་
ཡིན་པར་དྲན་ཚུལ་དང་འཕོ་བའི་བཀའ་བབ་པར་གདམས་པའི་སྐབས་མདུན་
རིའི་ངོས་ནས་ཁ་དོག་ལྔ་ལྡན་གྱི་འཇའ་གྱེན་འགྲེང་ངོ་མཚར་བ་ནམ་མཁར་
མཉམ་པ་ཞིག་ཡུན་རིང་ཤར་བ་ཀུན་གྱིས་མཇལ་བ། ཉག་རོང་ལྕགས་མདུད་
སྤྲུལ་སྐུར་དབང་བསྐུར་དུས་ཚེ་དབང་གི་རྫས་སིནྡྷ་ར་བདུད་རྩིར་ཞུ་ཞིང་བྱ་
རྒྱལ་རྒོད་ཀྱི་ཐུལ་ཕྲན་ཆར་བཞིན་བབ་པ། ཐེངས་མང་པོར་སྒྲུབ་ཁང་དང་
དཀྱིལ་འཁོར་ནས་ཡི་དམ་ལྷའི་བསྙེན་པའི་རང་སྒྲ་གྲགས་པ་འཚོགས་པ་བརྒྱ་
ཕྲག་ཙམ་གྱིས་མངོན་སུམ་དུ་ཐོས་པ། ལྷ་ལྡན་དུ་བྱོན་སྐབས་ཇོ་བོ་ལོ་ཀི་
ཤྭ་རས་གསེར་ཆབ་རང་བཞེས་སུ་གསོལ་བ། དགེ་བཤེས་བདེ་ལེགས་རབ་
རྒྱས་ཀྱིས་མཚོ་རྒྱལ་གྱི་ཤིང་སྐུ་ཞིག་ཤེལ་སྒོམ་ལས་བཏོན་ཏེ་རྗེ་ཡབ་ཡུམ་
གྱིས་རབ་གནས་མཛད་རྗེས་སླར་ཤེལ་སྒམ་དུ་མ་ཤོངས་པ། ཚོགས་རྫས་དང་
བུམ་ཆུ་གསེར་བུམ་གང་རེ་ཁྲོམ་མང་པོར་འགྱེད་ཀྱང་སྔར་ལས་ལྷག་པར་
འཕེལ་བ། བསམ་ཡས་ཨཱརྱ་པ་གླིང་དུ་རྟ་མགྲིན་གྱི་སྒྲུབ་པ་གཏན་ལ་ཕབས་
ཚེ་རྟ་སྐད་ལྷང་ལྷང་དུ་འཚེར་བ། བསམ་ཡས་མཆོད་རྟེན་དཀར་པོ་ལྷ་འདྲེས་
བརྩིག་མི་སྟེར་བ་ལ་ཡུལ་མིས་ཞུས་ངོར་ལྷ་འདྲེ་ལ་བཀའ་དམ་བསྒྲགས་པས་
54



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་།
པ
ཕྱིས་རྟགས་དང་བཅས་གེགས་མེད་དུ་གྲུབ་པ། བསམ་ཡས་མཆིམས་ཕུ་
སོགས་སུ་ཕ་བོང་ལ་ཞབས་རྗེས་གསལ་ཞིང་ཟབ་པ་དང་རྡོ་བྲག་སོགས་ཕྱག་
གིས་འདམ་ལྟར་བཅད་པ་དག་ལས་འགའ་ཞིག་ད་ལྟ་མཇལ་དུ་ཡོད་པ།
མཆིམས་ཕུར་ཕེབས་ཚེ་བྱེའུ་ཞིག་གིས་མགོ་གུག་དང་བཅས་རྗེ་ཡབ་ཡུམ་གྱི་
མདུན་དུ་འོང་ནས་བླ་མ་ཨོ་རྒྱན་པདྨ་ཁམས་བཟང་ཞེས་མངོན་སུམ་མི་སྐད་
སྨྲས་པ་དེར་ཡོད་ཡོངས་ཀྱིས་ཐོས་ཏེ་ངོ་མཚར་བ། ཡར་ཀླུང་གུ་རུ་ང་འདྲ་
མ་དང་། བཀྲས་ལྷུན་པཎ་ཆེན་བཅུ་པ་ཆེན་པོའི་སྐུ་གདུང་ལ་མཇལ་ཕྱག་
ཕུལ་ཚེ་དངོས་སུ་འགུལ་ཞིང་སྤྱན་ཧྲིག་ཧྲིག་ཏུ་གཡོ་བ་དེར་ཡོད་ཀུན་གྱིས་མཐུན་
སྣང་དུ་གྱུར་པ། བསམ་ཡས་དཀོར་མཛོད་གླིང་གི་ཆོས་སྐྱོང་ཙིའུ་དམར་ལ་
སྙན་དར་སྒྲོན་ཚེ་འགུལ་ཞིང་རུ་དར་ལྷབ་ལྷབ་བརྡལ་བ། དབུས་གཙང་གི་
དགོན་སྡེ་ཀུན་ལ་མཆོད་འབུལ་སྤྱི་འཇོག་དངུལ་འགྱེད་ཅི་དགར་ཕུལ་ཡང་
མཛོད་གཉེར་གྱི་དངུལ་གྲངས་སྔར་ལས་བྲི་བ་མེད་པ། ཤུགས་འབྱུང་དུ་དབང་
སྐུར་སྐབས་རིག་དྲུག་གི་ཕྱག་མཚན་རྣམས་ཤིང་བཟོ་ཐང་ཞོའུ་ཟེར་བའི་མཐོང་
མ་ཐག་རིགས་དྲུག་གི་རྣམ་པ་གློག་བརྙན་དུ་བལྟས་པ་ལྟར་མངོན་སུམ་དུ་
མཐོང་སྟེ་རྒྱུ་འབྲས་ལ་ཡིད་ཆེས་གཏིང་ནས་རྙེད་པ། སློབ་བུ་བརྒྱ་ཕྲག་ཙམ་
ལ་སྔ་ཕྱིར་ཕྱག་མདུད་གནང་བས་ལུས་སྟེང་དུ་ཐོག་ཆུ་ཟིལ་བ་ཁྲོམ་མེར་འཁྱིལ་
བའི་གནམ་དགྲ་ལས་གང་མང་བསྐྱབས་པ། མགོ་ལོག་ཕྱོགས་སུ་བུད་མེད་
55



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཅིག་གིས་མིག་ལོང་ནས་ལོ་དགུ་སོང་ཡང་རྗེ་ཉིད་གྱིས་རས་ཁྲ་ཁྲ་ཞིག་བསྟན་
ཏེ་མཐོང་ངམ་ཞེས་ལན་གསུམ་གསུངས་པས་མངོན་སུམ་དུ་མཐོང་ཞིང་དེ་ཕྱིན་
མིག་ནད་ལས་གྲོལ་བ། སྐབས་དུ་མར་ཆོས་རྗེ་མཆོག་གི་དཔྲལ་བ་ནས་
འོད་དམར་པོ་འགྱེད་དེ་འཁོར་ཡུག་ཀུན་ཁྱབ་པར་མཛད་པ་ཐམས་ཅད་ཀྱིས་
མཇལ་བ། འདམ་ཤོད་ལྷ་བུའི་སྙིང་དྲུང་དུ་སྲུང་མ་གཉན་ཆེན་ཐང་ལྷས་
མངོན་སུམ་བསུ་སྐྱེལ་ཞུས་པ་ཀུན་གྱིས་མཐོང་བ། སྙན་ལུང་དགོན་དུ་རྩ་
གསུམ་གྱི་སྒྲུབ་གྲྭ་འཛུགས་སྐབས་སྒྲུབ་ཁང་གི་འཁྲིས་སུ་ཨ་རུ་རློན་པ་དང་
རྒོད་ཀྱི་ཐུལ་ཕྲན་མང་དུ་བབས་པ། གསེར་མགོན་པོ་འབྲོང་རིའི་གནས་སོགས་
ནམ་མཁའ་དང་བར་སྣང་བྲག་མཚོ་སོགས་ལས་འཁོར་སློབ་བརྒྱ་སྟོང་མང་
པོས་མཐོང་བཞིན་དུ་ཁྲོམ་གཏེར་རྒྱ་ཆེན་བཞེས་པ། སྙན་ལུང་གི་གཡས་རི་
གེ་སར་ཝེར་མའི་གནས་ནས་སྔར་མེད་ཀྱི་ཅོང་ཞི་དང་རང་བྱུང་མན་ཤེལ་
སོགས་ཐེངས་གཅིག་ལ་ཁལ་བརྒྱ་ཕྲག་མང་པོ་བླངས་ཀྱང་མི་ཟད་དོ་སྙམ་
པ་གཏེར་ནས་བཞེས་པ། སྔར་རིན་པོ་ཆེའི་མདུན་དུ་མགྲོན་པོ་འོང་སྐབས་
རི་ཆུ་དུ་མའི་ཕ་རོལ་ནས་དངོས་རྫས་བོར་སོང་བ་སྒྲིབ་མེད་དུ་གཟིགས་པ།
རབ་བྱུང་བཅུ་བདུན་པའི་ས་བྱི་ལོར་དབུན་ཁྲོན་སོགས་སུ་ས་འགུལ་གྱི་གནོད་
སྐྱོན་ཡོད་པར་སྔོན་ནས་མཁྱེན་ཅིང་ལུང་བསྟན་ཏེ་གློ་བུར་དུ་དབུན་ཅིང་གྲོང་
ཁྱེར་དུ་བྱོན་དགོས་གསུངས་ཤིང་དེར་ཕེབས་མ་ཐག་ཏུ་ས་འགུལ་བྱུང་བར་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང༌། པ
ཁོང་གིས་མི་འཇིགས་རྡོ་རྗེའི་སྲུང་བའི་རྭ་གུར་དུ་བཙུད་པས་དེ་ཕྱོགས་ཚང་
མ་གནོད་སྐྱོན་ལས་བསྐྱབས་པ་དང་། དེ་ཉིན་གྱི་སྔ་གྲོ་ཁྲིན་ཏུའུ་ནས་ཚོང་
བ་ཞིག་གི་ཁྱིམ་དུ་རྗེ་ཉིད་ཀྱི་འདྲ་པར་ལས་འོད་དཀར་པོ་བལྟར་མི་བཟོད་
པ་དུས་ཚོད་གཅིག་གི་ཡུན་ཙམ་དུ་འཕྲོས་ཤིང་ལྷན་ཅིག་པའི་པར་ཁང་སོགས་
དངོས་རྫས་གཞན་རྣམས་ཉིན་གུང་ས་འགུལ་སྐབས་འགྱེལ་བར་གྱུར་ཀྱང་
དེ་ནི་གཡོ་བ་མེད་པར་གྱུར་པ་སོགས་ཀྱིས་ཁྱིམ་དེའི་མི་རྣམས་ཧ་ལས་དེ་རབ་
ཏུ་དད་པར་གྱུར་པ་ཕྱིས་སུ་དེ་དག་གིས་དངོས་སུ་བདག་ལ་བཤད་པ་དང་།
དགོངས་གཏེར་ལས་འབྱུང་བཞིའི་འཇིགས་སྐྱོབས་འཇིགས་མེད་གོ་ཆ་ཞེས་
པ་ཕབས་པ་ཕྱོགས་ཀྱི་སློབ་ཚོགས་ཀུན་གྱིས་ཡི་དམ་དུ་བྱས་པས་ཐམས་ཅད་
འཇིགས་པ་ལས་བསྐྱབས་པ། སྙན་ལུང་དུ་འདུ་ཁང་ལ་གློག་གིས་གནོད་པ་
ཡོད་པར་སྔོན་ནས་མཁྱེན་ཞིང་གྲྭ་འཁོར་དུ་མར་བསྲུང་དུ་བཅུག་པའི་ཕྱི་ཉིན་གློག་
འཇིག་དངོས་སུ་བྱུང་ཚེ་ཐུགས་གཏད་པ་ཙམ་གྱིས་ཞི་བར་མཛད་པ། རང་ཡུལ་གྱི་
གཤིན་པོ་ལས་ངན་སྡིག་པ་ཉ་གཤོང་མགོ་མང་པོ་ཅན་གྱི་ལུས་བླངས་ཡོད་
པ་ས་གནས་བཅས་གསལ་བར་ལུང་བསྟན་ཏེ་འཚོལ་དུ་བཅུག་པའི་དེ་ལྟར་རྙེད་པ་ལ་
ཐུགས་བཤུམ་པ་དྲག་ཏུ་མཛད་ཅིང་གནས་སྤར་མཛད་པས་གྲོལ་བར་གྱུར་པ། སྐུ་ཚེའི་
འདུ་བྱེད་མཐར་གྱུར་ཀྱང་གདུལ་བྱསགསོལ་བཏབསངོར་ལོ་གཅིག་ལྷག་འཚོབའི་འདུ་
བྱེད་དུ་བྱིན་གྱིས་བརླབས་པའི་གྲུབ་རྟགས་མཛད་དེ་སྐྱེ་འཆི་ལ་རང་དབང་ཐོབ་པ།
57



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཆོས་འཚོགས་སོགས་ཀྱི་དུས་སུ་སྐུ་ཁམས་ཤིན་ཏུ་བསྙེན་ཏེ་གསུང་འབྱོན་མི་
ནུས་པའི་སྐབས་སུའང་འོད་གསལ་རྫོགས་པ་ཆེན་པོའི་མན་ངག་སོགས་ཐེག་
པ་གསུམ་གྱི་ཆོས་ཆར་གདུལ་བྱའི་ཁམས་དབང་དང་མཐུན་པར་ཅི་དགར་འཇོ་
ཞིང་ཆོས་འཆད་གསུངས་ཀྱི་དུས་སུ་བསྙུན་མེད་པ་ལྟ་བུའི་ཚུལ་གྱིས་སློབ་
ཚོགས་རྗེས་སུ་འཛིན་པའི་གྲུབ་རྟགས་གནང་བ། འབར་ཁམས་ནས་ནོར་
ཟོག་མང་པོའི་སྲོག་ཤོར་ལ་ཉེ་བ་ཐུགས་ཀྱིས་མཁྱེན་ནས་དུས་ཐོག་ཏུ་བྱོན་
ཏེ་གདུལ་བྱ་ཐ་མའི་སེམས་ཅན་འདི་རྣམས་སྙིང་རྗེ་བ་ལ་གསུངས་ནས་
དྲག་ཏུ་བཤུམ་སྟེ་འདི་ཕྱིའི་འཇིགས་པ་ལས་བསྐྱབས་པ་སོགས་མཐའ་
ཡས་ཏེ་འདིར་འཇིག་རྟེན་ཚུལ་མཐོང་གི་སྣང་ངོར་ཇི་བཞིན་གྱུར་པའི་གྲུབ་
པའི་རྟགས་ཤིན་ཏུ་གསལ་བའི་ཆ་རགས་པ་ཉུང་བསྡུས་ཙམ་ལས་སྐྱེ་བོ་ཕལ་
བའི་བློ་ལས་འདས་པའི་ཉམས་རྟོགས་མངའ་ཚུལ་དང་། ས་ལམ་བརྙེས་པའི་
རྟགས་མཚན། ལྷ་དང་བླ་མའི་ཞལ་གཟིགས་དག་སྣང་སྒྱུ་མའི་རོལ་བ་ཟབ་
ཅིང་བརླིང་བའི་དགོངས་གཏེར་གྱི་སྐོར་སོགས་བླ་མེད་ནང་གི་ཡོན་ཏན་གྱི་
འཇུག་པ་རྒྱ་ཆེ་བ་དག་ནི་འདིར་མ་བརྗོད་ལ་ཕྱོགས་ཙམ་རྣམ་ཐར་རྒྱས་པ་གཞན་
དག་ལས་རྟོགས་པར་བྱའོ། །དེ་ཡང་སྣང་སྲིད་དག་པ་རབ་འབྱམས་སུ་ཤར་
བས་ཐམས་ཅད་དག་པ་དང་བཟང་པོ་འབའ་ཞིག་ལས་ཅི་ལྟ་བུའི་སྤྱོད་ངན་
ཅན་གྱི་གང་ཟག་ཡིན་ཀྱང་བསྟན་དགོན་ལ་ཕན་ངེས་པའི་དགོས་པ་མེད་པར་
58



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང༌། པ
དེ་ལ་དངོས་དང་ཤུགས་ཀྱིས་སྨད་པ་སོགས་གསུང་ཟུར་ཙམ་ཡང་འབྱུང་མི་
སྲིད་པ་མ་ཟད་། གཞན་དག་གིས་གང་ཟག་གཞན་ལ་འདྲ་མིན་གྱིས་སྐུར་
བ་སོགས་ལའང་། མགོན་སངས་རྒྱས་བྱང་སེམས་གར་བཞུགས་ནི་མི་ཤེས། །
དམན་སྤྲང་ལོང་ཡན་ཆོད་ཁྱད་གསོད་དེ་སྐྱུར་ཐོང་། །གསུངས་པ་བཞིན་དུ་
བཏང་སྙོམས་སུ་བཞག་ན་དགའ་བའི་ཚུལ་གདམས་པར་མཛད་ཅིང་། ལས་
ངན་དང་ལོག་རྟོག་ལ་མཐའ་མེད་པའི་སྐྱེ་བོ་ངན་པ་བློ་རྨོངས་རེ་འགས། ཡུན་
རིང་འགྲོགས་ན་སངས་རྒྱས་སྐྱོན་ཡང་མཐོང་། །ཞེས་དང་། འཇིག་རྟེན་གྱི་
དཔེར། བཟང་ལན་དུ་ངན། ཇ་ལན་དུ་ཆུ། ཞེས་པའི་དཔེ་བཞིན་གཡོ་སྒྱུ་
ཁེངས་དྲེགས་ཀྱི་སྒོས་རང་དོན་ལག་མཐིལ་ཙམ་གྱི་ཆེད་དུ་རྗེ་ཉིད་ལ་བབ་ཅོལ་
དུ་ཁུངས་མེད་གླེང་འགེལ་གྱིས་ཚིག་ངན་སྣ་ཚོགས་སྒྲོགས་པ་ལྟ་བུ་ལའང་
ཐུགས་མི་དགྱེས་ཤིང་འཁོན་འཛིན་གནང་བ་ལྟ་ཅི། ཁོང་ལ་ཆུང་ནས་ད་བར་
གཞན་དག་གིས་བསྟོད་བཀུར་བསྔགས་གསུམ་ཁོ་ནས་དུས་འདའ་བ་མ་
གཏོགས་མེད། ད་ལྟ་འདི་ལྟ་བུའི་དོན་མིན་གྱི་སྨད་ཚིག་འགའ་རེ་བྱུང་བ་ནི་
ང་རང་ཤིན་ཏུ་དགའ་བའི་གནས་ཡིན་ཏེ། འཇིགས་མེད་གླིང་པས། དགྲས་
ལོག་སྒྲུབ་བྱེད་པ་ཐུགས་དམ་གྱི་བོགས་འདོན། །གཏམ་མ་ཉེས་ཁ་ཡོག་དགེ་
བསྐུལ་གྱི་ལྕག་འདེབས། །འདི་ཆོས་བརྒྱད་འཇིག་པའི་བླ་མ་རུ་འདུག་པས། །
དེའི་དྲིན་ལན་འཁོར་ཐབས་མེད་པ་རུ་གཟིགས་མཛོད། །ཅེས་དང་། བརྟགས་
59



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ན་གནོད་ཆེན་མ་ཡིན་ཕན་ཆེན་ཏེ། །གང་ལ་བརྟེན་ནས་བཟོད་པའི་གྲུ་གཟིངས་
དང༌། །བྱང་ཆུབ་སེམས་ཀྱི་ནོར་བུ་ཐོབ་འགྱུར་ན། །དེ་འདྲའི་གནོད་པ་དམ་
པའི་ཆོས་ལྟར་མཆོད། །སོགས་གསུངས་པ་བཞིན་དུ་ཐུགས་སྙིང་རྗེ་གཡོ་
མེད་ཀྱི་ཏིང་འཛིན་ཟབ་མོའི་རྒྱལ་ཐབས་ལ་དབང་བསྒྱུར་ཏེ་སྨད་པ་ལམ་ཁྱེར་
གྱི་ཉམས་མགུར་དང་བཅས་ཤིན་ཏུ་དགྱེས་པར་མཛད་ནས་འཁོར་གྱི་ལོག་
སྒྲུབ་ཐམས་ཅད་ཆོས་ཕྱོགས་སུ་ཞི་བར་གནང་བ་དང་། ཡང་ཆོས་ཐམས་ཅད་
བཟང་ངན་མཉམ་པ་ཉིད་དུ་དགོངས་ཏེ། ཇི་སྐད་དུ། ཀློང་ཆེན་པས། ནམ་
མཁའ་ལྟ་བུའི་སེམས་ཉིད་བྱང་ཆུབ་ལ། །ཕྱོགས་དང་རིས་མེད་རང་བཞིན་
གཉིས་མེད་པས། །ཞེས་དང་། སྒྲོ་སྐུར་འདས་པའི་ཆོས་དང་ཆོས་མིན་མེད། །
གསེར་གླིང་ལྟ་བུར་དབྱེ་བསལ་མེད་པའི་ཀློང་། །རང་བྱུང་སེམས་ཉིད་ནམ་
མཁའ་ལྟ་བུ་ནི། །མེད་པའི་རང་བཞིན་མཚོན་བརྗོད་ཀུན་ལས་འདས། །ཅེས་
པ་ལྟར་བཟང་ངན་རྟོག་པའི་སྤྲིན་གྱིས་ཐུགས་དོན་དམ་ནམ་མཁའི་རང་བཞིན་
ལ་ཕན་གནོད་མེད་པར་རིས་སུ་མ་ཆད་པའི་གདུལ་བྱ་གྲངས་མེད་པ་ལ་ཐུགས་
བརྩེ་བ་མཐའ་དང་བྲལ་བས་མ་གཅིག་པུས་བུ་ལྟར་དུ་དགོངས་སོ། །དེ་ཡང་
འདྲེན་པ་ཆེན་པོ་འདི་ཉིད་ལུགས་གཉིས་ཀྱི་ཡོན་ཏན་མཐའ་ཡས་པ་རྒྱ་མཚོ་
ལྟ་བུ་དག་མ་ངོམ་རང་བཞིན་དུ་གསལ་བས་བདག་ཉིད་དུ་བཞུགས་པའི་ཕྱིར་
དང་ཁྱད་པར་དབང་གི་ལས་རབ་འབྱམས་ཀྱི་མཛད་པས་ཡངས་པའི་འཇིག་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང༌། པ
རྟེན་ཀུན་ཏུ་དབང་བསྒྱུར་ཏེ་བསྟན་འགྲོའི་ཕན་བདེ་རྒྱ་ཆེན་སྤེལ་བའི་ཕྲིན་
ལས་ནམ་མཁའ་དང་མཉམ་པར་གྱུར་པའི་ཐུགས་བསྐྱེད་སྨོན་ལམ་གྱི་འཇུག་
པ་ཟབ་མོ་འགྲན་པའི་ཟླ་དང་བྲལ་བའི་ཕྱིར། དེང་གི་དུས་འདིར་འཕགས་
བོད་སོག་བལ་ཙཱི་ནའི་ཡུལ་གྲུ་ཀུན་ཏུ་ས་ཆེན་པོ་ལ་གནས་པའི་མཁས་གྲུབ་
གཉིས་ལྡན་གྱི་སྐྱེས་བུ། བཀའ་བབ་མཐུ་བརྙེས་ཀྱི་ཆོས་བདག གཞན་ཕན་
དོན་གཉེར་གྱི་བྱང་སེམས། ལས་སྨོན་གནད་འཛོམས་ཀྱི་གཏེར་སྟོན། བྱ་
བཏང་རྫོགས་ཆེན་གྱི་རྣལ་འབྱོར། རྟེན་འབྲེལ་དཔལ་སྨིན་གྱི་ཕྲིན་ལས་པ་
སོགས་སྒྲུབ་བརྒྱུད་ཤིང་རྟ་བརྒྱད་དང་ཁྱད་པར་སྔ་འགྱུར་པདྨའི་རིང་ལུགས་
བླ་ལྷག་ཏུ་སྐྱོང་མཁན་གྱི་བླ་སྤྲུལ་མཁན་གསུམ་གཙོས་ཆེ་བ་དོན་གནས་ཀྱི་
བསྟན་འཛིན་གསེར་རིའི་ཕྲེང་བ་ཚལ་དུ་དངར་བ་ལྟ་བུ་ཕལ་མོ་ཆེ་རྗེ་འདིས་
ཟབ་གསང་ཆོས་ཀྱི་བདུད་རྩིས་གྲོལ་བ་བཞི་ལྡན་དུ་བསྐྱངས་པའི་ཞལ་སློབ་
ཏུ་མ་གྱུར་པ་མེད་པ་དག་ནི་འདིར་ལོ་རྒྱུས་ཀྱི་བབ་དང་། གདུལ་བྱ་གཞན་
སྤྲོ་ཞིང་དད་ལ་དོན་འགའ་ཞིག་རྟོགས་པར་འགྱུར་བ་སོགས་ཀྱི་ཆེད་དུ་ཐམས་
ཅད་བྲི་བར་མི་ནུས་ཀྱང་དངོས་སློབ་ཆེན་པོ་དག་གི་མཚན་རྣམས་རྣམ་ཐར་
ནང་དུ་བྲིས་ན་ཞེས་རྣམ་ཐར་རྩོམ་པ་པོ་དག་དང་རྒྱལ་ཕྱི་ནང་གི་སློབ་མ་དུ་
མས་རེ་བ་གང་མང་ཞུས་ཀྱང་། ཁོང་གིས། དེ་ནི་སྙན་གྲགས་ཀྱི་ཆེད་གཉེར་བའི་
རྒྱུར་འགྱུར་ཉེན་དང་གཞན་ཡང་དུས་ཀྱི་དབང་གིས་གཞན་གྱི་ཐུགས་ལ་འཕྲོད་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མིནའང་མི་ཤེས་པས་ད་དུང་དགོས་པ་མེད་དོ་གསུངས་ནས་སྐུ་ཉིད་ཞལ་
བཞུགས་པའི་དུས་སུ་སློབ་ཚོགས་ཀྱི་མཚན་གཅིག་ཀྱང་བྲི་བར་མ་གནང་བར་
ཐུགས་གུ་དོག་པར་མཛད་པས་རེ་ཞིག་བྱ་ཐབས་བྲལ་ལ་མ་འོངས་པའི་ལས་
སུ་བཞག་པ་བཞིན་དེང་འདིར་སླར་ཡང་སློབ་ཚོགས་དག་གིས་འདི་ལྟར་བྲི་
བར་ཐུགས་བཞེད་ཆེ་བས་བསྐུལ་མ་མཛད་པ་དང་། སྐུ་ཚེ་གང་གི་ཉེ་གནས་
བླ་མ་དགེ་ལེགས་རྣམ་རྒྱལ་སོགས་ཀྱིས་འོག་གི་མཚན་ཐོ་རྣམས་གནང་བ་
ལྟར་རྔ་ལ་དབྱུག་གིས་བསྣུན་ན་མི་གྲག་དབང་མེད་བཞིན་ཕྱོགས་ཙམ་ཞིག་
འགོད་ན། དེ་ཡང་ཕན་ཚུན་གཉིས་ཆར་བླ་མར་གྱུར་པ། མཁན་ཆེན་མུན་
སེལ་རིན་པོ་ཆེ་དང་། མདོ་བླ་འཇིགས་མེད་རིན་པོ་ཆེ་སོགས་དང་། རྗེ་ཡབ་
ཡུམ་གྱི་ཞལ་སྔ་ནས་ཀྱིས་ཟབ་གསང་ཆོས་ཆར་གྱི་བདུད་རྩི་མནོས་པའི་རྡོ་
རྗེའི་སློབ་མའི་གྲས་སུ་གཏོགས་པ། བདུད་འཇོམ་རིན་པོ་ཆེ་སངས་རྒྱས་པདྨ་
བཞད་པ། གདུང་སྲས་རིན་པོ་ཆེ་ཕྲིན་ལས་ནོར་བུ། མཁས་གྲུབ་ལུང་རྟོགས་
རྒྱ་མཚོ། གདུང་སྲས་རྟ་མགྲིན་དབང་རྒྱལ། རིགས་སྲས་འབྲོང་རྫོང་། མཁའ་
འགྲོ་ཀུན་བཟང་ལྷ་མོ་སོགས་དང་། ཀཿཐོག་རིག་འཛིན་ཆེན་པོའི་ཡང་
སྲིད་པདྨ་དབང་ཆེན་དགྱེས་པའི་རྡོ་རྗེ། དུས་བབ་སྤྲུལ་པའི་གཏེར་ཆེན་ཨོ་
རྒྱན་ཤེས་རབ། དུང་དཀར་མཆོག་སྤྲུལ་ཆོས་ཀྱི་རྒྱ་མཚོ། མངའ་རིའི་སྤྲུལ་
སྐུ་ཐུབ་བསྟན་ཕྲིན་ལས་ནོར་བུ། རྡོ་བྲག་རིག་འཛིན་ཆེན་པོ་འཇམ་དཔལ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་།
པ
བློ་བཟང་འཇིགས་མེད། དཔལ་ཡུལ་དར་ཐང་མཆོག་སྤྲུལ་གར་དབང་ཉི་
མ། དཔལ་ཡུལ་ཀརྨ་ཆགས་མེད་ཨོ་རྒྱན་བྱང་སེམས་གླིང་པ། གནས་
བཞི་གྲུབ་ཆེན་ཆོས་དབྱིངས་རང་བྱུང་རྡོ་རྗེ། མཚོ་ཕུ་གྲུབ་ཆེན་རྡོར་ལོ།
ཁམས་གཙང་གཏེར་ཆེན་པདྨ་ཆོས་དབྱིངས་རོལ་བའི་རྡོ་རྗེ། རྟོགས་པའི་
དབང་ཕྱུག་ཆེན་པོ་ཨ་གྱ་བླ་མ་ཀར་ཆོས། པད་ཡག་དབོན་སྤྲུལ་བསྟན་པའི་
དབང་ཕྱུག བསམ་ཡས་ངག་དབང་རྒྱལ་པོ། གཙང་གྲུབ་གཡུ་པ། སྤྲུལ་
པའི་གཏེར་སྟོན་འཇིགས་མེད་ཚེ་དབང་རྡོ་རྗེ། ཨ་པོ་ཡང་སྲིད་འཇིགས་
མེད་དབང་དྲག སངས་ཤིས་སྤྲུལ་སྐུ་ཨོ་རྒྱན་ཀུན་སྐྱོང་གླིང་པ། མཁའ་འགྲོ་
པདྨ་དབྱངས་ཅན་དང་མཁའ་འགྲོ་རྡོ་རྗེ་སྒྲོལ་མ་སོགས་དང་། རྫོང་སྔོན་སྤྲུལ་
སྐུ་ཤེས་རབ་རལ་གྲི། མགོ་ལོག་མཁན་སྤྲུལ་ཀུན་བཟང་རྒྱལ་མཚན། མཁན་
སྤྲུལ་དམ་པ་པདྨ་འོད་གསལ་མཐའ་ཡས། གཏེར་སྟོན་བདེ་བའི་རྡོ་རྗེ། གསང་ལུང་
མཁན་རིན་ཆེན་བཟང་པོ། མཁའ་འགྲོ་མཁའ་སྤྱོད་དབང་མོ། དཔལ་སྤྲུལ་
སྲས་མོ་མཁའ་འགྲོ་ཀུན་བཟང་དབང་མོ་སོགས་དང་། སྤྲུལ་སྐུ་ཚུལ་ཁོ། མགར་
ཀློང་། ཀུན་བཟང་རྣམ་རྒྱལ། བློ་བཟང་ནོར་བུ། རྩང་བ་གྲུབ་ཐོབ་བུ་ལོ་སོགས་
དང༌། དབང་སྟོད་སྤྲུལ་སྐུ་ཐུབ་བསྟན་ནོར་བུ། གཞི་སྤྲུལ་རིན་པོ་ཆེ་ཆོས་
ཀྱི་ཉི་མ་སོགས་དང་། སྤྲུལ་སྐུ་རྡོ་རྗེ། ཤུགས་འབྱུང་དགོན་གྱི་བླ་མ་སྒྲུབ་པེ།
མཆོག་སྤྲུལ་འཆི་མེད་རྡོ་རྗེ། གཏེར་སྟོན་ཚེ་རྗེ། མཁན་པོ་ཆོས་ཡག སྤྲུལ་
63



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཐེག་མཆོག་རྒྱལ་མཚན། མཆོག་སྤྲུལ་པདྨ་བསྟན་འཛིན། མཁན་སྤྲུལ་ནོར་
བུ་དོན་འགྲུབ་སོགས་དང་། རྟ་སྤྲུལ་འཇིགས་མེད་དབང་པོ། མཁན་པོ་བསོད་
ནམས་དར་རྒྱས། གྲུབ་དབང་པདྨ་གཏུམ་པོ། གནས་ནང་སྤྲུལ་སྐུ་ཆོས་ཀྱི་
ཉི་མ། སྦལ་ཞབས་སྤྲུལ་སྐུ་ཆོས་ཀྱི་ཉི་མ། ཉག་རོང་ལྕག་མདུད་སྤྲུལ་སྐུ།
དུང་དཀར་མཁན་ཆེན་དཀོན་མཆོག་བློ་གྲོས། སྤྲུལ་སྐུ་གཞན་ཕན་ཟླ་བ།
ཨ་ལགས་སྒོ་རི་ཚང་། གཙང་པ་སྐུ་ངག ཤུགས་སྒང་རྨ་སྤྲུལ། རྡོ་གྲུབ་སྤྲུལ་
སྐུ་མོས་པ། སྤྲུལ་སྐུ་འཇིགས་པོ། དབོན་སྤྲུལ་ཐུབ་དབང་རྣམ་རྒྱལ། ཨ་ཁུ་
པདྨ། ཀཿཐོག་ཕྱག་ཚ། མགོ་ལོག་སྤྲུལ་སྐུ་ཚངས་དབྱངས། སྤྲུལ་སྐུ་བསྟན་པའི་
རྒྱལ་མཚན། མདོ་རྡོ་རྗེ་བྲག་གི་སྤྲུལ་སྐུ་པུ་ཕྲུག ཧོར་ཤུལ་སྤྲུལ་སྐུ་སངས་ཐར།
གོས་སྤྲུལ་མདོ་སྔགས། ཨ་སིག་སྤྲུལ་སྐུ་བློ་བཟང་ཉི་མ། དབང་མདའ་ཐུབ་
དབང་། ཐུབ་པ་སྲུང་། གྱང་སྤྲུལ་མཆོག་དབྱངས་སོགས་དང་། བྱ་བྲལ་ཆོས་
དབྱིངས། གྲ་གྲའི་མཆོག་སྤྲུལ་ངག་དབང་ནོར་བུ་དང་མཆོག་སྤྲུལ་རིག་འཛིན་
འཇམ་དཔལ། ཊཱཀྐི་མཁའ་འགྲོ་མཚོ་སོགས་དང་། རྒྱུ་དབང་བླ་མ་ཨོ་རྒྱན་
ཚེ་རིང་། རྩིས་མདའ་དགོན་གྱི་མཆོག་སྤྲུལ་འཇམ་དབྱངས་ཉི་མ་དང་། མཁན་
སྤྲུལ་རིག་འཛིན་དར་རྒྱས་སོགས་དང་། གཞི་ཆེན་གདུང་སྲས་ཀྱི་པོ་ཐུབ་དགའ་
སོགས་དང་། གཞི་ཆེན་མཁན་པོ་ཁྱབ་བརྡལ། གཞི་ཆེན་སྤྲུལ་སྐུ་ཐུབ་
བསྟན་ཆོས་གྲགས། མུ་ར་སྤྲུལ་སྐུ་སྐུ་མཆོག་དང་སྤྲུལ་སྐུ་བསྟན་འཛིན་ཉི་མ་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
སྤྲུལ་སྐུ་བཟང་པོ་སོགས་དང་། ཆབ་ཆ་སྤྲུལ་སྐུ་འཇིགས་མེད་སེང་གེ་སོགས་
དང་། མི་ཉག་སྤྲུལ་སྐུ་ཆོས་ཀྱི་རྒྱལ་མཚན། ལྕགས་སྤྲུལ་མཐུ་ལྡན་རིག་པའི་
རྡོ་རྗེ་སོགས་དང་། ཤུགས་གསེབ་རིན་པོ་ཆེ་སོགས། རྒྱལ་རོང་སྤྲུལ་སྐུ་བདུད་
འདུལ་དབང་དྲག པཎ་ཆེན་སང་གི་སྤྲུལ་སྐུ་ཨོ་རྒྱན་ཆོས་དཔལ། དྷི་མདའ་
གར་དབང་རྡོ་རྗེ་དང་ཨ་ཁུ་ལྷུན་གྲུབ་རྡོ་རྗེ་སོགས་དང་། ཨ་སྐོང་མཁན་ཆེན་
བློ་བཟང་རྡོ་རྗེ། དཔེ་ཡུལ་དགེ་རྩེ་མཁན་པོ་དབང་ཆེན། དགེ་རྩེ་ཁྲ་གདོང་
སྐལ་བཟང་ཐར་སོགས། བཀྲ་སྐོར་ཨ་སྐྱེས་བླ་མ་སྤྲོས་བྲལ། མཆོག་སྤྲུལ་
ཆོས་ཉིད་རྒྱ་མཚོ། སྤྲུལ་རྒྱལ་མཚན་ཉི་མ། སྤྲུལ་ལྷུན་གྲུབ་རྡོ་རྗེ། སྤྲུལ་བྱང་
སེམས་ཉི་མ། མཁན་པོ་ཐོ་ཐོ། མཁན་པོ་བསམ་འཛིན་སོགས་དང་། ལུང་
དཀར་སྤྲུལ་སྐུ་ལུང་རྟོགས། ཐེ་ཝན་མངའ་རིའི་སྤྲུལ་སྐུ་ཐུབ་བསྟན་ནོར་བུ།
ཡག་ཤུལ་སྤྲུལ་སྐུ་འཆི་མེད་བློ་གྲོས། གསེར་མཁར་བླ་མ་འཇིགས་དཔལ།
བདུད་འཇོམས་འཇིགས་མེད་ཆོས་ཀྱི་ཉི་མ། ཨ་ཁུ་པདྨ། གཞན་ཕན་བློ་གྲོས།
ལུང་རིགས་རྒྱ་མཚོ། ངག་དབང་བློ་གྲོས། ལ་ལ་ཚུལ་ཁྲིམས་བཟང་པོ། གཞི་
ཆེན་བསུ་རུ་བླ་མ། མཚོ་མགོ་བླ་མ། སྟོང་སྐྱབས་སིདྷི་བླ་མ། རེ་སྐོང་སེང་
ཁྲི་མཁན་ཆེན་དཀོན་མཆོག་རིན་པོ་ཆེ། གཏེར་སྟོན་སྟག་ལྷ། ར་ཆུང་གཏེར་
སྟོན། གདོང་རྫོང་མཁན་པོ་བློ་ཚུལ། མགོ་ལོག་ཨ་ཁུ་རབ་རྒྱས། གླག་བླ་
ཆོས་འགྲུབ་སྤྲུལ་སྐུ། སྨིན་ཐང་མཆོག་སྤྲུལ་རྡོ་རྗེ་བརྟན། སྨིན་དབུས་པོ་སོགས་
65



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དང་། སྒྲུང་པ་གུ་རུ་རྒྱལ་མཚན། ལྡོང་ནོར་སྡེ་འམ་རིག་འཛིན་རྣམ་སྣང་རྡོ་རྗེ། ཇོ་ནང་
རྒྱ་བླ་བྱང་ཆུབ་དཔལ། ཨ་སྐྱོང་བླ་མ་སངས་རྒྱམ་དང་། མགོ་ལོག་བླ་མ་རབ་
རྒྱས་གསར་མ། བླ་མ་རིན་དར། དགེ་རྩེ་སྤྲུལ་སྐུ་བསྟན་རྒྱམ། བླ་མ་སྤོས་
དར། སྒོ་མང་མཆོག་སྤྲུལ་ཨོ་རྒྱན་བཟང་པོ། རྒྱ་རིགས་ཀྱི་སྐད་གཉིས་སྨྲ་བའི་
ལོ་ཙ་དམ་པ་སྤྲུལ་ཛྷཱན་ཀ་ར་སོགས་ཕྱོགས་ཀྱི་བསྟན་འཛིན་དག་དང་། གདུང་སྲས་
གཞི་སྤྲུལ་རིན་པོ་ཆེ་ལྷག་བསམ་རྣམ་དག་སོགས་རང་དགོན་དཔལ་སྙན་ལུང་ཐེག་
ཆེན་ཆོས་འཁོར་གླིང་གི་བླ་སྤྲུལ་མཁན་གསུམ་སོགས་རྒྱལ་ཕྱི་ནང་གི་སློབ་ཚོགས་
བསྒྲངས་ལས་འདས་པའོ། །
དེ་ལྟར་༧ཁྱབ་བདག་རྡོ་རྗེ་འཆང་ཆེན་པོ་འདིས་ཟབ་མོ་གཏེར་གྱི་འཁོར་
ལོས་ཐུབ་བསྟན་གླིང་བཞིའི་ཁྱོན་ཀུན་མངའ་དབང་བསྒྱུར་ནས་འཁོར་ལོ་
གསུམ་གྱི་མཛད་པ་ནམ་མཁའ་དང་མཉམ་པར་མི་ཤིགས་རྡོ་རྗེའི་ཆོས་བདུན་
གྱི་ཞབས་པད་ཁམས་གསུམ་སྐྱེ་དགུའི་དཔལ་དུ་ཡུན་དུ་བརྟན་ཕྱིར། ༧ གོང་
ས་ཐམས་ཅད་མཁྱེན་པ་དང་། ༧ ཆོས་རྗེ་ཡིད་བཞིན་ནོར་བུ། ས་སྐྱ་ཁྲི་
འཛིན་རིན་པོ་ཆེ་ངག་དབང་ཀུན་དགའ། ས་སྐྱ་ཕུན་ཕོའི་བདག་ཆེན་རིན་པོ་
ཆེ་འཇིགས་བྲལ་ངག་དབང་ཀུན་དགའ་བསོད་ནམས། བདུད་འཇོམས་རིན་
པོ་ཆེ་སངས་རྒྱས་པདྨ་བཞད་པ། གྲུབ་དབང་ལུང་རྟོགས་རྒྱལ་མཚན། གཏེར་
ཆེན་ཨོ་རྒྱན་ཤེས་རབ། ངག་དབང་འཇིགས་མེད་བློ་བཟང་དོན་འགྲུབ་རྒྱ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ་
མཚོ། མཁས་དབང་གཟན་དཀར་སྤྲུལ་སྐུ་ཐུབ་བསྟན་ཉི་མ། ཀཿཐོག་རིག་
འཛིན་ཆེན་པོའི་ཡང་སྲིད་པདྨ་དབང་ཆེན་རྡོ་རྗེ། གདུང་སྲས་ཕྲིན་ལས་ནོར་
བུ། གདུང་སྲས་རྟ་མགྲིན་དབང་རྒྱལ། སངས་ཤིས་གཏེར་སྟོན་ཨོ་རྒྱན་ཀུན་
སྐྱོང་གླིང་པ། འཇིགས་མེད་ཚེ་དབང་རྡོ་རྗེ། མཁན་ཆེན་དཔལ་ལྡན་རྒྱ་མཚོ།
གཏེར་སྟོན་བདེ་བའི་རྡོ་རྗེ་སོགས་བདེན་ཚིག་གྲུབ་པའི་གསུང་དང་ལྡན་པའི་
འཕགས་བོད་སྐྱེས་ཆེན་དག་གིས་རྗེ་ཉིད་ལ་ཞབས་བརྟན་གསོལ་འདེབས་
ཇི་རིགས་པར་ཕུལ་བའི་རྟེན་འབྲེལ་བཞིན་རིས་མེད་བསྟན་འགྲོའི་དཔལ་
མགོན་དུ་སྐུ་འཚོ་ཞིང་གཞེས་ལ་འགྲོ་ཁམས་དོང་སྤྲུག་གི་ཕྲིན་ལས་མཐའ་
རྒྱས་སུ་གྱུར། ལྕག་སྟག་ལོ་ནས་མ་དང་མཁའ་འགྲོའི་བསུ་བར་དགོངས་
པ་གཏད་ཟིན་ཚུལ་གསུངས་ཀྱང་ཕྱོགས་ཀྱི་བཤེས་གཉེན་དག་དང་རྒྱལ་ཕྱི་
ནང་གི་སློབ་ཚོགས་དུ་མས་བཞུགས་ཞུས་ཀྱི་གསོལ་བ་བཏབ་པ་དང་ཉམ་
ཆུང་གི་སེམས་ཅན་དུང་ཕྱུར་མང་པོ་སྐྱོབས་པའི་ཐུགས་འདུན་བཅས་དུས་རེ་
ཞིག་གི་ཆར་སྐུ་ཚེའི་འདུ་བྱེད་རྫོགས་ཀྱང་འཚོ་བའི་འདུ་བྱེད་དུ་བྱིན་གྱིས་
བརླབས་ཏེ་གནས་སྐབས་མི་འདའ་བར་ཞལ་གྱིས་བཞེས་ཤིང་ལོ་གཅིག་གི་
རིང་ཙམ་དུ་སློབ་ཚོགས་ཀུན་ལ་རིན་ཐང་དང་བྲལ་བའི་ཞལ་གདམས་དང་
ཟབ་གསང་ཆོས་ཀྱི་ཆར་ཆེན་བླ་ལྷག་ཏུ་ཕབས། ཡུལ་དགོན་ཀུན་གྱི་དགྱེས་པ་
བསྐང་ཕྱིར་རྩ་ཐང་དུ་ལྗོང་རྒྱུ་སྤྲོ་གསེང་གི་དགའ་སྟོན་རྟེན་འབྲེལ་གྱི་མཛད་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྒོ་སྤེལ་བ་སོགས་སྐྱེ་འཆི་ལ་རང་དབང་བསྒྱུར་བའི་གྲུབ་རྟགས་རྒྱ་ཆེར་གནང་།
ལྕགས་ཡོས་ཟླ་བ་དགུ་པའི་ཚེས་བཅུ་ལ་ད་ནི་ང་ཡང་ཡུན་རིང་པོར་ཨེ་བཞུགས་
མི་ཤེས། ཁྱེད་རྣམས་ལ་དགོས་པའི་མན་ངག་སོགས་ནི་མང་མེད་ན་ཉུང་མེད་
པ་གདམས་ཚར། ད་ཁྱེད་རྣམས་ཀྱིས་དུས་ཀུན་མཆེད་གྲོགས་ནང་ཕན་ཚུན་
ཐུགས་མཐུན་ཁྲིམས་གཙང་དང་། འཆི་ཁར་ཕན་པའི་ཆོས་རྣལ་མ་ཞིག་བསྒྲུབ་
པ་ངས་རེ་བ་ཡིན། གནང་ཉིན་ཚེས་པ་བཅུ་གཉིས་ལ་ང་རང་འགྲོ་བའི་དུས་
ཚོད་ཅིག་ཡིན། དེའི་བར་སྙན་ལུང་ལས་གང་དུ་འང་མི་འབྱོན་ཞེས་སོགས་
གསུངས་ཀྱང་མཐར་ཉེ་གནས་སློབ་ཚོགས་རྣམས་གྲོས་བགྲོས་ཏེ་ཟི་ལིང་དུ་
སྨན་གཟིགས་ལ་ཕེབས། དེ་ཚེ་རྗེ་གང་ཉིད་ཕལ་ཆེར་ཐུགས་མཉམ་བཞག་
ཁོ་ན་ལ་བཞུགས་པ་ལས་ཕལ་བའི་གསུང་གང་ཡང་མི་འབྱོན་པ་དང་། མཐར་
མགོ་ལོག་ཁུལ་ཐོག་ཏུ་ཕེབས་ཚེ་འོ་ད་འདི་ཕན་མི་འབྱོན་ས་འདིར་ཡང་རྟེན་
འབྲེལ་སོགས་མི་དམན་པར་འདུག་གསུངས་ཏེ་རྗེ་ཉིད་དགུང་གྲངས་རེ་བརྒྱད་
པ་བོད་རབ་བྱུང་བཅུ་བདུན་པའི་ལྕགས་ཡོས་ཟླ་བ་དགུ་པའི་ཚེས་བཅུ་གཉིས་
ཏེ་སྔར་མཁའ་འགྲོ་རིན་པོ་ཆེ་ཡང་ཚེས་བཅུ་གཉིས་ལ་དགོངས་པ་ཞི་དབྱིངས་
སུ་གཟིམས་པ་བཞིན། རྗེ་ཉིད་དེ་ཉིན་སྐུ་མདོག་དཀར་ལ་ཤིན་ཏུ་གཞོན་
ནུ་ཞི་ཞིང་ཆགས་པའི་ཚུལ་གྱི་ཉམས་དང་བཅས་སྐུ་དྲང་པོར་བཞུགས་ཤིང་
ཞབས་གཉིས་རྒྱལ་པོ་རོལ་སྟབས་དང་ཕྱག་གཉིས་ཐུགས་ཀར་འཁྱུད་རྒྱ་བཅས་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང༌། པ་
སྤྱན་ཟུང་ནམ་མཁའི་དབྱིངས་སུ་ཁྲ་རིག་གེར་གཟིགས་ཏེ་དགོངས་པ་ཆོས་
དབྱིངས་སུ་གཤེགས་པར་མཛད་ཅིང་ཉིན་གསུམ་གྱི་རྗེས་ནས་ཐུགས་དཀྲོགས་
ཚེ་གཟོད་དབུ་ཅུང་ཟད་གུག་པ་དང་ཕྱག་གཡས་སྐུ་པང་དུ་ལྷུང་ཚུལ་ཙམ་ལས་
ད་དུང་སྐུ་གདུང་སྔར་བཞིན་དྲང་པོར་གནས་སོ། །དེ་ཚེ་སྐུ་གདུང་ཡོངས་
རྫོགས་གྲུ་གང་གི་ཚད་ཙམ་དུ་གྱུར་ཅིང་རིམ་གྱིས་ཅེ་ཆུང་དུ་སོང་ནས་མཐར་
འཇའ་ལུས་རྡུལ་ཕྲན་དུ་དེངས་ལ་ཉེ་བའི་སྐབས་དགོས་པ་དང་བྱིན་རླབས་
ཀྱི་ཚན་ཁ་ཁྱད་པར་ཅན་འགའ་ཞིག་ལ་དམིགས་ཏེ་སྐུ་གདུང་རིན་པོ་ཆེའི་ལྷག་
མ་ཤིན་ཏུ་ཆུང་བ་དེ་ཉིད་ལས་བཞི་ལྷུན་གྲུབ་དང་བཅས་པའི་ཞུགས་ལ་སྦྱངས།
དེ་ཚེ་བྱ་རྒྱལ་རྒོད་ཀྱི་ཐུལ་ཕྲན་ཆར་བཞིན་བབ་པ་དང་། གདུང་རུས་ལ་ལྷ་སྐུ་
དང་ཡིག་འབྲུ་ཕྱག་མཚན་སོགས་རིས་དང་འབུར་དུ་དོད་པ་དང་བྲོ་བཅུད་ལྡན་
པའི་བདུད་རྩི་བབ་པ། དཀར་སྨུག་ལྗང་གུའི་མདོག་ཅན་གྱི་གདུང་དང་རིང་
བསྲེལ་ཆེ་ཆུང་དུ་མ་དང་དེ་ལས་མང་དུ་འཕེལ་ཞིང་། ཐུགས་ལྗགས་སྤྱན་གསུམ་
དང་གནག་སྣུམ་དབུ་སྐྲ་གདུལ་བྱའི་དད་རྟེན་དུ་ལུས་པ་བཅས་རྒྱུད་ནས་གསུང་
པའི་རྫོགས་སངས་རྒྱས་པའི་རྟགས་རྣམས་སཱཙྪ་བརྐོས་ཕོར་ནས་བཏོན་པ་ལྟར་
ཀུན་ལ་མཐུན་སྣང་དུ་གྲུབ་པར་མཛད་དོ། ། སྨྲས་པ། །
ཀྱེ་མ་ཀྱེ་ཧུད། གང་ཞིག་ནང་གི་དེ་ཉིད་སྟོན་པ་ལ། །སྲིད་པ་འདི་ན་རྡོ་
རྗེ་འཆང་དངོས་ཏེ། །ལུས་ཅན་ཀུན་གྱི་སྙིང་གི་མཁའ་དབྱིངས་ནས། །གསང་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཆེན་ཉི་མ་གློ་བུར་ཆུ་ལྷར་ཡིབ། །དེ་ཡིས་སྲིད་པ་འདུན་པ་གཏན་སྤངས་པའི། །
དོན་གཉིས་ལྷུན་གྲུབ་རྒྱལ་དང་རྩ་བ་གསུམ། །འཕགས་པ་བྱང་སེམས་དྲང་
སྲོང་ཉན་རང་ཡང་། །རྣམ་པར་སྐྱོ་བའི་དངན་པ་ཤོར་གྱུར་ན། །ཚངས་དང་ལྷ་
དབང་འཇིག་རྟེན་དྲེགས་ཚོགས་དང་། །མི་དང་མི་མིན་གནོད་སྦྱིན་སྲུང་མའི་
ཚོགས། །ད་དུང་འདོད་ཡོན་གནས་ལ་ཞེ་ཐོགས་པའི། །ཉམ་ཐག་སློབ་ཚོགས་
མྱ་ངན་ཅི་ཡིས་སེལ། །སྐུ་ཉིད་རྡོ་རྗེ་འཆང་གི་བཞུགས་སྟངས་ཀྱིས། །འཇའ་
འོད་རོལ་མོའི་སྒྲ་བཅས་ཐུགས་དམ་ལ། །གཤེགས་པའི་ཉི་མ་གསུམ་གྱི་ནང་
རོལ་དུ། །འཇའ་ལུས་མངོན་སུམ་གྲུབ་པ་ངོ་མཚར་མོད། །འཛམ་བུའི་གླིང་
གི་རྒྱལ་ཁབ་ཕལ་ཆེར་ནས། །ལྷགས་པའི་སྐལ་བཟང་གུས་འབངས་གྲངས་
མེད་པས། །དངོས་སུ་ཞལ་མཇལ་གསུང་ཐོས་སྐབས་དབེན་པ། །རྨི་ལམ་རྒྱུ་
མའི་ཚོར་བ་མ་ཡིན་ནམ། །ད་ནི་འཕེལ་གདུང་རིང་བསྲེལ་བདུད་རྩི་སོགས། །
རྗེས་འཇུག་སྐལ་བར་བཞག་པའི་དད་རྟེན་དང་། །ཐུགས་མཐུན་ཁྲིམས་གཙང་
འཆི་ཆོས་གཅའ་མ་ཞིག །སྒྲུབས་ཞེས་གསུང་གི་མཐའ་མ་ཡིད་ཀྱི་གསོས། །
ཞེས་བྱས་པ་ནི་བར་སྐབས་ཀྱི་ཚིགས་སུ་བཅད་པའོ།། ༈ ༧ མཁའ་འགྲོ་རིན་པོ་ཆེ་ཏཱ་རེ་བདེ་
ཆེན་ལྷ་མོ་མཆོག་ནི་བསྐལ་པ་དཔག་ཏུ་མེད་པའི་གོང་རོལ་ནས་ཚོགས་གཉིས་རྒྱ་
མཚོ་ལྟ་བུ་མཐར་ཕྱིན་ཏེ་སྒྲིབ་གཉིས་བག་ཆགས་དང་བཅས་པ་བྱང་ནས་བདེ་
ཆེན་ཀུན་ཏུ་བཟང་མོའི་ངོ་བོར་སངས་རྒྱས་སུ་ཟིན་ཀྱང་། ཇི་སྐད་དུ། སངས་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང༌། པ་
རྒྱས་བཅོམ་ལྡན་བསམ་མི་ཁྱབ། །དེ་བཞིན་གཤེགས་པ་རྟག་པའི་སྐུ། །སེམས་
ཅན་རྣམས་ལ་ཕན་པའི་ཕྱིར། །བཀོད་པ་རྣམ་པ་སྣ་ཚོགས་སྟོན། །གསུངས་
པ་ལྟར་ཇི་སྲིད་འཁོར་བ་མ་སྟོང་གི་བར་དུ་འཇིག་རྟེན་གྱི་ཁམས་ཀུན་ཏུ་སྤྲུལ་
པའི་བཀོད་པ་སྣ་ཚོགས་ཀྱིས་འགྲོ་བའི་དོན་མཛད་པའི་ཚུལ་བསམ་གྱིས་མི་
ཁྱབ་པ་ལས་འདིར་གདུལ་བྱ་ཕྱོགས་གཅིག་གི་དོན་དུ་སྣང་བའི་སྐུའི་བཀོད་
པ་ཇི་ལྟར་བཟུང་ཚུལ་མདོ་ཙམ་ནི། སྐྱེ་ཕྲེང་གསོལ་འདེབས་དང་གཞན་ཡང་
འཁྲུལ་མེད་ཀྱི་ལུང་བྱང་སོགས་ལས་བྱུང་བ་ལྟར་ཚིག་བཅད་དུ་བྱེད་ན། ཀ་
དག་ཆོས་སྐུའི་དབྱིངས་ན་ཀུན་བཟང་མོ། །ལོངས་སྤྱོད་རྫོགས་སྐུ་རྣལ་འབྱོར་
ཝ་ར་ཧི། །གང་འདུལ་སྤྲུལ་སྐུའི་སྒྱུ་འཕྲུལ་དབྱངས་ཅན་ལྷ། །ཆོས་འཕགས་
དྲུང་དུ་ཕྱིར་མི་ལྡོག་པ་ཡི། །སྨོན་ལམ་མཐུ་བརྙེས་བྱང་སེམས་ནི་གུ་མོ། །སྟོན་
པའི་སྤྱན་སྔར་གངྒཱའི་ལྷ་མོ་དང་། །རྒྱ་གར་ཡུལ་དུ་ཨ་ཙར་དོན་གྲུབ་ཀྱི། །
གཟུངས་མཆོག་ཀརྨ་དྷེ་ཝ་ཞེས་བྱར་གྲགས། །གངས་རིའི་ལྗོངས་འདིར་མ་
ཅིག་མཁར་ཆེན་བཟའ། །བལ་ཡུལ་རྒྱ་ཤོད་ཀ་ལ་སིདྷི་དང་། །གླིང་དཀར་སྟོད་
དུ་ཌཱཀི་ནེའུ་ཆུང་མ། །དྲེགས་པ་ཚར་གཅོད་བདུད་འདུལ་རོལ་པ་རྩལ། །
ཟངས་རི་ཕུག་པར་མ་ཅིག་ཞི་མ་མཚོ། །སྤྲུལ་པའི་གཏེར་སྟོན་ཇོ་མོ་སྨན་མོ་
དང་། །ལྷོ་རོང་ཕྱོགས་སུ་པདྨ་ཆོས་ཀྱི་དབང་། །ཁམས་ཡུལ་མི་འགྱུར་དཔལ་
གྱི་སྒྲོལ་མ་ཞེས། །མདོ་ཁམས་བསླབ་གསུམ་ལྡན་པ་ཤཱི་ལའི་མཚན། །འདི་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གོང་མཁའ་འགྲོ་སུ་ཁ་བཛྲ་དང་། །བཤད་སྒྲུབ་བསྟན་པའི་ཉི་མ་རིན་པོ་ཆེ། །
རྣམ་ཀུན་རྗེ་བཙུན་སྒྲོལ་མའི་སྒྱུ་འཕྲུལ་སྟེ། །དོན་ལ་ཐམས་ཅད་ཡེ་ཤེས་
དབྱིངས་སུ་གཅིག །ཅེས་པ་ལྟར་རྫུ་འཕྲུལ་དང་ཡ་མཚན་གྱི་བཀོད་པ་བསམ་
གྱིས་མི་ཁྱབ་པའི་མཁའ་འགྲོ་རིན་པོ་ཆེ་འདི་ཉིད་གང་དུ་སྐུ་བལྟམས་པའི་ཚུལ་
ཉུང་བསྡུས་ནི། དེ་ཡང་གང་གི་མ་ཡུམ་མཁའ་འགྲོ་ཡེ་ཤེས་མཚོ་རྒྱལ་གྱི་གསུང་
གི་སྤྲུལ་པར་གྲགས་པ་སྟོང་དཔོན་བཟའ་དམ་ཚིག་སྒྲོལ་མ་ལ་ཁྲ་དགེ་སློང་
ཚུལ་ཁྲིམས་བློ་གྲོས་ཀྱིས་མཁའ་སྤྱོད་མའི་དབང་ལུང་དང་དྲིལ་བུ་སོགས་གནང་
སྟེ་ཁོང་གི་སྐུ་སྐྱེ་ཕྱི་མ་ཁྱེད་ཀྱི་ཁྱིམ་དུ་འཁྲུངས་རྒྱུ་ཡིན་ཚུལ་སོགས་རྒྱས་པར་
གསུངས་ཤིང་ཉེ་གནས་ལ་ཌ་དྲིལ་དང་སྐུ་ཆས་སོགས་བཅོལ་སྟེ་ཁྱེད་རང་
ས་སྟག་ལོར་ཨ་པཾ་གཏེར་ཆེན་གྱི་ཁྱིམ་དུ་སོང་དང་ང་རང་དེར་ཡོད་སོགས་
གསུངས་པ་དང་། དབུས་བཟའ་མཁའ་འགྲོ་བདེ་ཆེན་བདེ་བའི་རྡོ་རྗེས་ཀྱང་
མཁའ་འགྲོ་མཆོག་གི་མ་ཡུམ་ལ་བསྲུང་མདུད་དམར་པོ་ཞིག་གནང་སྟེ་འདི་
ཁྱེད་རང་གིས་ཉར་ཚགས་ཡག་པོ་གྱིས་དང་ནམ་ཞིག་མདུད་པ་འདི་མེད་པར་
གྱུར་པའི་ཚེ་ང་ཡང་ཁྱེད་ཚང་ལ་ཕེབས་ཡོང་གསུངས་པ་དང་། ཡབ་རྗེ་གཏེར་
ཆེན་ཕྲིན་ལས་གླིང་པས་ཀྱང་རང་རེ་ཟུང་ལ་མཚོ་རྒྱལ་དངོས་བྱོན་མཁའ་འགྲོ་
སུ་ཁ་བཛྲ་གྱི་མ་འདས་སྤྲུལ་སྐུ་དང་། ཁྲ་དགེ་སློང་ཚུལ་ཁྲིམས་བློ་གྲོས། གཞི་
ཆེན་ཨ་པོ་སྤྲུལ་སྐུ་བཤད་སྒྲུབ་བསྟན་པའི་ཉི་མ་རྣམས་ཀྱི་སྤྲུལ་པ་གཅིག་བསྡུས་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ་
ཀྱི་ངོ་བོ་སྲས་ཀུན་ལས་འགྲོ་དོན་ཆེ་བའི་སྐྱེས་ཆེན་དམ་པ་ཞིག་འཁྲུངས་རྒྱུ་
ཡིན་ཞེས་ལུང་བསྟན། གཞན་ཡང་ཁམས་བདུད་འཇོམས་རིན་པོ་འཇིགས་
བྲལ་ཡེ་ཤེས་རྡོ་རྗེས། རྒྱལ་ཡུམ་ཕག་མོ་མཚོ་རྒྱལ་ཟུང་གི་སྤྲུལཿ མདོ་ཁམས་
ཊཱཀྐི་སུ་ཁའི་མཚན་འཆང་བ༔ གང་གི་ཡང་སྤྲུལ་སྔགས་སྐྱེས་ཏཱ་རེ་ཡི མཛད་
ཕྲིན་འཕགས་བོད་ཙི་ནར་ཕྱོགས་རྒྱས་ནསཿ འབྲེལ་ཚད་མཁའ་སྤྱོད་ཞིང་དུ་
འདྲེན་པར་འགྱུར༔ ཞེས་དང་། པདྨ་གར་དབང་རྩལ་གྱིས། རྒྱལ་ཡུམ་ཕག་
མོའི་རྣམ་སྤྲུལ་ཏཱ་རེའི་མཚན༔ གང་དང་འབྲེལ་ཚད་ངན་སོང་སྐྱེ་སྒོ་གཅོད
ཅེས་དང་། མདོ་རིན་པོ་ཆེ་ཁམས་གསུམ་ཟིལ་གནོན་དགྱེས་པ་རྡོ་རྗེས། མཁའ་
འགྲོའི་སྤྲུལ་པ་ཏཱ་རེའི་མཚན་ཅན་འབྱུངཿ ཞེས་དང་། མདོ་སྔགས་བསྟན་
པའི་ཉི་མས། བསིལ་ལྡན་གངས་ཅན་ལྗོངས་ཀྱི་ཡུལ་འདི་རུ༔ གསང་སྔགས་
ཆོས་ཀྱི་པདྨོ་བཞད་པའི་གཉེན༔ རྒྱལ་བའི་སྐྱེད་ཡུམ་པདྨོ་ཡོ་གི་ནི དེང་
འདིར་སྒྱུ་མའི་འཛུམ་བག་ངོམ་ལ་སྤྲོ༔ ཞེས་དང་། གཏེར་ཆེན་གར་དབང་
རིག་པའི་རྡོ་རྗེའི་ཐེམ་བྱང་ལས། ལྷོ་རྒྱུད་དུ་ཨཱརྱ་ཏཱ་རེའི་མིངཿ མགོན་དེ་
ཡི་རྗེས་བཟུང་བྱིན་རླབས་བུ༔ གནས་འདིར་འཕོས་གཡུ་ལོ་བཀོད་དུ་འགྲོ༔
ཞེས་སོགས་གསུངས་པ་དང་མཐུན་པར་གང་ལས་སྐྱེས་པའི་ཡབ་ཀྱི་རིགས་ནི།
ཇི་སྐད་དུ་སྔོན་ཚེ་གསང་བདག་ཕྱག་ན་རྡོ་རྗེ་འཛིན༔ ཤཱཀྱའི་སྤྱན་སྔར་རིགས་
ལྡན་ཟླ་བ་བཟང པདྨའི་དྲུང་དུ་ལས་ཅན་ལྷ་སྲས་རྗེ གྲུབ་ཆེན་དུས་སུ་
73



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ནག་པོ་སྤྱོད་པར་གྲགསཿ གཏེར་གྱི་ཐོག་མ་སངས་རྒྱས་བླ་མ་རྗེ༔ ཡར་ལུང་
ནགས་ཚལ་ཨོ་རྒྱན་གླིང་པ་དཔཿ བྱང་གཏེར་རིག་འཛིན་ཆེན་པོ་རྒོད་ལྡེམ་
པཿ སྤྲུལ་པའི་སྐུ་མཆོག་པདྨ་ཕྲིན་ལས་གླིང དགོངས་པ་མངོན་འགྱུར་ཡོངས་
དགེ་མི་འགྱུར་བ མཁས་པ་ཕུལ་བྱུང་ལོ་ཙཱ་བྷ་དྲ་ མཁྱེན་པ་ཐོགས་མེད་
བྱང་ཆུབ་རྒྱལ་མཚན་ཞེས༔ བརྩེ་ལྡན་པདྨ་མཁའ་ཁྱབ་གླིང་པ་དང༔ མཐུ་
སྟོབས་རབ་འབར་དཔའ་བོ་ནུས་ལྡན་པཿ གདུག་པ་འདུལ་མཛད་པདྨ་མདོ་
སྔགས་གླིང༔ ཤར་ཕྱོགས་ཆོས་དབྱིངས་སྟོབས་ལྡན་རྡོ་རྗེར་གྲགསཿ ཞེས་
སོགས་གསུངས་པ་ལྟར་གསང་བདག་དངོས་སྣང་ཨ་པཾ་གཏེར་ཆེན་དཔའ་བོ་
ཆོས་དབྱིངས་རྡོ་རྗེའམ་ཨོ་རྒྱན་ཕྲིན་ལས་གླིང་པ་ཞེས་རྩོད་མེད་ཡོངས་གྲགས་
ཀྱི་སྤྲུལ་པའི་གཏེར་ཆེན་དེ་དང་། ཡུམ་སྟོང་དཔོན་བཟའ་ཌཱཀྐི་དམ་ཚིག་སྒྲོལ་
མ་གཉིས་ཀྱི་སྲས་མོར་རབ་བྱུང་བཅུ་དྲུག་པའི་ས་སྟག་ལོར་ངོ་མཚར་བའི་
ལྟས་དཔག་ཏུ་མེད་པ་དང་བཅས་སྐུ་འཁྲུངས། དེ་སྐབས་ཁྲ་དགེ་སློང་གི་ཉེ་
གནས་ཨ་བློ་འགོ་བ་བྱོན་ཏེ་གོང་སྨོས་ཀྱི་ཞལ་ཆེམས་རྣམས་གཏེར་ཆེན་བླ་
མ་མཆོག་ལ་ཞུས་ནས་ངེད་ཀྱི་བླ་མ་ཡིན་ཚུལ་སོགས་ཞུས་ཤིང་ཕྱིའི་སྲས་མོའི་
གསུང་སྨྲ་ཤེས་པ་ན་སྐུ་སྔོན་མའི་ཞལ་འདོན་དང་ཌཱ་དྲིལ་སོགས་ཉེ་གནས་
ལ་བཅོལ་ཡོད་པ་དེ་རྣམས་ད་ལྟ་ང་རང་ལ་སྤྲོད་ཅིག་སོགས་གསུངས་ཏེ་རེ་
རེ་ནས་ངོས་འཛིན་གནང་བ་བཞིན་ཕུལ། སྲས་མོ་མཆོག་དགུང་གྲངས་གཅིག་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་།
པ
གི་དུས་ཡབ་ཡུམ་འཁོར་བཅས་ལྷ་ལྡན་དུ་བྱོན་སྐབས་ཁམས་བདུད་འཇོམས་
རིན་པོ་ཆེ་འཇིགས་བྲལ་ཡེ་ཤེས་རྡོ་རྗེས་མཚོ་རྒྱལ་དངོས་སྣང་མཁའ་འགྲོ་སུ་
ཁ་བཛྲ་གྱི་མ་འདས་སྤྲུལ་པ་རུ་ངོས་བཟུང་ཞིང་ཐུགས་དགྱེས་པ་དང་དད་གུས་
ཚད་མེད་པའི་ངང་ནས་རྡོ་རྗེའི་གསུང་གིས་དབུགས་དབྱུང་དང་བསྟོད་བསྔགས་
རྒྱ་ཆེར་བསྩལ། དེ་ཡང་རྗེ་འགྲོ་བའི་མགོན་པོ་འདི་ནི་སྐུ་ན་ཆུང་བའི་དུས་
ནས་དམ་པའི་རང་རྟགས་ཕུན་སུམ་ཚོགས་པའི་བརྒྱན་པ་དང་བུད་མེད་ཀྱི་
སྐྱོན་ཀུན་དང་བྲལ་ཞིང་བཅོས་མིན་གྱི་སྙིང་རྗེ་རང་ཤུགས་ཀྱིས་ཐུགས་ལ་
མངའ་བ་ལྷ་དང་བླ་མར་དད་པ་དང་དག་སྣང་ཆེ་བ། ཁྱད་པར་ཨོ་རྒྱན་ཆེན་
པོའི་མཚན་ཙམ་བརྗོད་པས་ཀྱང་ལུས་བ་སྤུ་གཡོ་ཞིང་སྤྱན་མཆི་མ་འཁྲིགས།
རྒྱལ་དབང་པདྨ་ཀ་ར་སོགས་རྩ་གསུམ་རྒྱ་མཚོའི་ཞལ་གཟིགས་དང་ལུང་བསྟན་
ཡང་ཡང་བྱུང་བ་སོགས་ནི། ཇི་སྐད་དུ་གཏེར་འབྱིན་པདྨའི་ཕོ་ཉ་ནི༔ དད་
དང་ཚུལ་ཁྲིམས་གཏོང་ཕོད་ཆེ༔ ཐོས་རྒྱ་ཆེ་ཞིང་རང་རྒྱུད་གྲོལ༔ སྙིང་རྗེ་ཆེ་
ཞིང་ཉོན་མོངས་ཆུང༔ འཁོར་བར་ཞེན་ལོག་ཆོས་བརྒྱད་སྤངས༔ ཞི་དུལ་
བག་ཡོད་ཆོས་ཉིད་རྟོགས༔ སྲིན་པོའི་མཐོང་ཡང་སྡིག་སེམས་ཞི༔ ཐབས་
མཁས་བསྟན་འགྲོའི་དོན་སྨིན་མཛད༔ འདི་ནི་འབྲེལ་ཚད་དོན་ལྡན་པའི་
པདྨའི་ཕོ་ཉ་ཡིད་བཞིན་ནོརཿ དེ་ལ་རྩེ་གཅིག་གསོལ་བ་ཐོབ༔ གང་འབྲེལ་
པདྨ་འོད་དུ་དྲངས༔ ཞེས་གསུངས་པ་ལྟར་རོ། །དགུང་གྲངས་བདུན་པར་ཡབ་
75



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རྗེ་གཏེར་ཆེན་བླ་མའི་དྲུང་དུ་སྙིང་ཐིག་ཡ་བཞི་དང་རང་གཏེར་གྱི་དབང་ལུང་
རྫོགས་པར་གནང་། དེ་རྗེས་རྡོ་གྲུབ་རིག་འཛིན་འཇའ་ལུས་རྡོ་རྗེ་དང་། རྡོ་
གྲུབ་ཐུབ་བསྟན་འཕྲིན་ལས་དཔལ་བཟང་གཉིས་ལས་སྙིང་ཐིག་ཡ་བཞི་དང་
དུམ་གཉིས་སོགས་སྨིན་གྲོལ་གྱི་ཆོས་བཀའ་མང་དུ་གསན། དགུང་གྲངས་
བཅུ་བཞི་བར་གཏེར་སྒྲོམ་སྨུག་པོ་བཻ་ཡིག་གིས་མཚན་པ་ཅན་ཞིག་ཕྱག་ཏུ་
སོན་པ་རིག་འཛིན་འཇའ་ལུས་རྡོ་རྗེའི་གཏེར་སྐལ་ཡིན་འདུག་པ་དང་རྫོང་
གཏེར་ཆེན་པོ་ཀུན་བཟང་ཉི་མས་དེ་ལས་མཁའ་འགྲོ་དགོངས་འདུས་ཀྱི་ཆོས་
སྐོར་རྣམས་ཕབས་ཤིང་ཟབ་གཏེར་ཡོངས་ཀྱི་དབང་ལུང་མན་ངག་རྒྱབ་ཆོས་
དང་བཅས་པ་བསྩལ་ནས་མཁའ་འགྲོ་ཉིད་མཚོ་རྒྱལ་སྒྲུབ་སྐོར་གྱི་ཆོས་བདག་
མཆོག་ཏུ་མངའ་གསོལ། རྗེ་དེ་ཉིད་ཀྱིས་བཀའ་མངག་ལྟར་གཡུ་རྩེའི་སྟག་
མོ་ཡང་རྫོང་གི་གཏེར་སྒོའི་བྲག་ལ་ཚེ་མདའ་བཙུགས། དགུང་གྲངས་ཉེར་
གཉིས་པར་དུས་ཀྱི་རུ་འཛིང་དང་འཁེལ་བས་ཚད་མེད་པའི་འོ་བརྒྱལ་བཞེས།
སྤྱི་མཐུན་མུ་གེས་གདུང་སྐབས་ཉིན་ཞིག་མཁའ་འགྲོ་མཆོག་གིས་འབྲས་སྲུང་
གང་ཙམ་ལས་མེད་པ་དེ་མང་པོར་འཕེལ་བའི་གྲུབ་རྟགས་གནང་། རྒྱལ་
ཁྲིམས་ཀྱིས་ཁོང་ལ་ཁྱི་གསོད་དགོས་པའི་བཀའ་ནན་བྱུང་བས་ཐུགས་མུག་
སྟེ་གཤེགས་པར་དགོངས་ཚེ་དེ་ནུབ་སྔགས་སྲུང་མས་ལུང་བསྟན་པ་བཞིན་
ཕྱི་ཉིན་ཁྱི་རོ་ཞིག་རྙེད་པས་ཁྲིམས་འཇིགས་ལས་གྲོལ། ཐེངས་གཅིག་རྡོ་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་།
པ
ཕ་བོང་སྦྲ་ཙམ་རྦབ་ཏུ་འདྲིལ་བས་ལམ་ཁའི་སེམས་ཅན་རྣམས་ཆག་ཉིལ་དུ་
བཏང་ནས་འོང་སྐབས་མཁའ་འགྲོ་མཆོག་གིས་ཐུགས་གཏད་པས་འདྲིལ་
མ་ཐུབ་པ་མང་པོའི་མཐུན་སྣང་དུ་གྱུར། ངལ་རྩོལ་བསྒྱུར་བཀོད་ཀྱི་སྐབས་
སུ་འབུད་ཤིང་ཁལ་བཅོ་བརྒྱད་ཉིན་གཅིག་གིས་བཏུས་འཕྲལ་བཏུལ་མེད་
པའི་གཡག་རྒོད་རྣམས་ལ་ཞལ་ཏ་གནང་ཞོར་དུ་རིམ་པར་བཀལ་ནས་ལས་
བྱེད་རུ་ཁག་ཏུ་བསྐྱལ། སླར་ཁལ་མ་རྣམས་མི་གཞན་གྱིས་བཀོལ་ཚེ་ཁལ་
བསྐྱེལ་ཞིང་བཀོལ་སྤྱོད་བྱེད་མ་ནུས་པར་ཐམས་ཅད་ངོ་མཚར་བར་གླེང་།
དེ་བཞིན་མི་མང་པོས་ལྷན་ཅིག་ཏུ་འདེགས་མི་ནུས་པའི་རྡོ་ཕ་བོང་ཆེན་པོ་དག་
ཀྱང་ཕྱུགས་ཀྱི་ལྷས་ར་བརྩིགས་བྱེད་དུ་རྫུ་འཕྲུལ་གྱིས་བཏེགས་པ་དང་མར་
ལྟར་བཅད་པ་སོགས་མཛད་པ་ངོ་མཚར་བ་མང་དུ་མཛད། སྐབས་ཤིག་སེ་ར་
ཡང་སྤྲུལ་རིན་པོ་ཆེ་ཁྲིམས་ཁང་དུ་བཞུགས་སྐབས་མདུན་གྱི་ནམ་མཁར་
མཁའ་འགྲོ་མཆོག་དངོས་སུ་ཕེབས་ནས་ང་དབང་པོ་དང་ཁྱེད་གཉིས་ལ་སྐོར་
བྱེད་པར་འོང་ངོ་ཞེས་རིན་པོ་ཆེ་ཨིནྡྲ་ནཱི་ལ་ཞིག་གནང་ནས་ད་ཁྱེད་མི་རིང་
བར་ཁྲིམས་ལས་གྲོལ་ཏེ་རང་རེ་འཕྲད་འོང་གསུངས་པ་ལྟར་ཇི་བཞིན་ཐོག་ཏུ་
ཁེལ། རེ་ཞིག་བཞེས་ཕོར་ཇ་དང་བཅས་པ་རྒྱང་རིང་དུ་འཕངས་ནས་རྡོ་ལ་
བརྡབ་ཀྱང་དཀར་ཡོལ་མ་ཆག་ཅིང་ཇ་མ་ཕོས་པར་རྡོའི་ཁར་ཀྱི་ལི་ལིར་འཁོར་
བ་དེར་ཡོད་ཀུན་གྱིས་དངོས་སུ་མཐོང་། སྐབས་འགར་སྐྱ་མི་མགྱོགས་འགྲོས་
77



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལས་ཀྱང་སྔོན་དུ་སླེབས་པའི་རྐང་མགྱོགས་ཀྱང་གནང་། སོག་བཟའ་འབྲོས་
པོ་ཞེས་པ་ནད་དྲག་པོས་མནར་ཏེ་འཆི་ལ་ཉེ་བས་འཕོ་རྟ་མཁའ་འགྲོ་མཆོག་
གི་མདུན་སར་ཁྱེར་ཚེ་མོ་རང་ད་དུང་ཤི་མ་རན་གསུངས་ནས་རྟ་ཕྱིར་བསྐུར་
བས་ཕྱིས་མ་ཤི་བ་དང་། འདྲ་ལོའི་སྲུང་དར་ཞེས་པ་ངན་སོང་དུ་སྐྱེས་ཡོད་
ཚུལ་སོགས་ལྐོག་གྱུར་གྱི་གནས་མང་པོ་མངོན་སུམ་དུ་མཁྱེན། སྙིགས་དུས་
བསྟན་པའི་གསལ་བྱེད་མཁན་ཆེན་ཐམས་ཅད་མཁྱེན་པ། ༧ ཆོས་རྗེ་ཡིད་
བཞིན་ནོར་བུས། སྐུ་གསུམ་རྒྱལ་བའི་ཡུམ་གཅིག་མཁའ་སྤྱོད་མ། །ཞིང་
འདིའི་འགྲོ་ངོར་མི་མོའི་ཚུལ་བཟུང་ནས། །དཔག་ཡས་ཕན་བདེའི་སྒོ་འཕར་
འབྱེད་པའི་གཉེན། །ཏཱ་རེ་དེ་ཝཱིའི་ཞབས་ལ་གསོལ་བ་འདེབས། །གསུངས་
པ་བཞིན་དུ་ཡུལ་མདོ་ཁམས་ཀྱི་སྐྱེས་ཆེན་དམ་པ་ཨར་སྐུང་མཁན་ཆེན་བློ་
བཟང་རྡོ་རྗེ་དང་། དགེ་རྩེ་མཁན་པོ་དབང་ཆེན། རིག་འཛིན་གསང་སྔགས་
གླིང་པ། ༧ ཆོས་རྗེ་མཁན་ཆེན་འཇིགས་མེད་ཕུན་ཚོགས་འབྱུང་གནས། རྡོ་
གྲུབ་ཆེན་ཐུབ་བསྟན་འཕྲིན་ལས་དཔལ་བཟང་། བླ་མ་རིག་འཛིན་ཉི་མ་སོགས་
རིས་བྲལ་བསྟན་འཛིན་གྱི་སྐྱེས་བུ་མཐའ་དང་བྲལ་བའི་སྐུ་ཚེའི་འགལ་རྐྱེན་
བསལ་ཏེ་ཕྲིན་ལས་ཡོངས་རྫོགས་ཀྱི་སྒོ་འཕར་ཕྱེས་ནས་དོན་གཉིས་ལྷུན་
གྲུབ་ཀྱི་མཛད་རྣམ་ཡངས་པའི་གདུལ་བྱ་རྒྱ་མཚོའི་དཔལ་དུ་དྲངས། ཁྱད་
པར་དུ་ལྷ་དང་བླ་མའི་ལུང་བསྟན་དང་མ་དང་མཁའ་འགྲོའི་བརྡ་བྱང་གིས་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
བསྐུལ་ཏེ་ཁྱབ་བདག་རྡོ་རྗེ་འཆང་ཆེན་པོ་ཤེས་བྱ་ཀུན་གཟིགས། དོན་གྱི་
སླད་དུ་མཚན་ནས་སྨོས་ན་༧འགྲོ་མགོན་སྤྲུལ་པའི་གཏེར་ཆེན་དཔལ་ཨོ་རྒྱན་
འཇིགས་མེད་ནམ་མཁའ་གླིང་པ་རིན་པོ་ཆེ་མཆོག་གི་ཤེས་རབ་ཀྱི་གྲོགས་
སུ་ཕེབས་ནས་རྗེ་དེ་ཉིད་ལས་འོད་གསལ་རྫོགས་པ་ཆེན་པོའི་ཉམས་ལེན་
མན་ངག་གི་གདམས་པ་མཐའ་དག་བུམ་པ་གང་བྱོས་ཀྱི་ཚུལ་དུ་རྫོགས་པར་
ཞུས་ཏེ་སྐུ་གསུང་ཐུགས་ཀྱི་དགྱེས་པ་མཐའ་དག་ཡོངས་སུ་བསྐངས་ཤིང་ཕྱི་
ནང་གསང་གསུམ་གྱི་རྟེན་འབྲེལ་ཟབ་མོ་རྣམས་གནད་དུ་སོན་པས་རྒྱལ་དབང་
ཨོ་རྒྱན་ཡབ་ཡུམ་གྱི་ཐུགས་བསྐྱེད་ཕྲིན་ལས་ཀྱི་སྣང་བ་མཉམ་དུ་སད། གོང་
སྨོས་བཞིན་ཡབ་རྗེ་ཨོ་རྒྱན་འཕྲིན་ལས་གླིང་བ་སོགས་གཏེར་ཁ་གསར་རྙིང་
གི་ཕྲིན་ལས་ཕྱོགས་སུ་སྤེལ་བ་དང་། སྙིགས་འགྲོའི་རྒུད་པ་གསོ་བའི་ཟབ་
གཏེར་རིན་པོ་ཆེའི་སྒོ་འཕར་རྩོལ་མེད་དུ་རྡོལ་ཏེ། ཐུན་མིན་ཟབ་གསང་སྙིང་
པོའི་སྒྲུབ་བརྒྱུད་བསྟན་པའི་གསལ་བྱེད་གཏེར་ཆེན་ཉི་ཟླ་ཟུང་ཅིག་སྐྱེ་དགུའི་
བསོད་ནམས་ཀྱི་མཁའ་ལ་རྣམ་པར་བརྡལ་བའི་སྐལ་བཟང་མངོན་དུ་ཤར།
སླར་སེ་ར་ཡང་སྤྲུལ་རིན་པོ་ཆེ་རིག་འཛིན་གསང་སྔགས་གླིང་པ་ལས་རྗེ་དེ་ཉིད་
ཀྱི་ཟབ་གཏེར་ཡོངས་ཀྱི་སྨིན་གྲོལ་རྣམས་ཚང་བར་མནོས། །
རྡོ་གྲུབ་རིན་པོ་ཆེ་ཐུབ་བསྟན་ཕྲིན་ལས་དཔལ་བཟང་ལས་མཚོ་རྒྱལ་
གྱི་ཟབ་དབང་དང་ཐུན་མིན་གསང་བའི་མན་ངག་གཅེས་ནོར་དུ་གདམས།



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཁྱད་པར་དུ་སྙིགས་དུས་བསྟན་པའི་གསལ་བྱེད་༧ཆོས་རྗེ་མཁན་ཆེན་འཇིགས་
མེད་ཕུན་ཚོགས་འབྱུང་གནས་ཀྱིས་ཐུགས་བརྩེ་ཆེན་པོས་སྔོན་གྱི་ལུང་བསྟན་
དང་། ཚེ་རབས་དུ་མའི་འབྲེལ་ཚུལ་སོགས་ཀྱི་བཀའ་མོལ་དང་ཞབས་བརྟན་
གསོལ་འདེབས་སོགས་ཕུལ་ནས་ཐུགས་གཙིགས་ཧ་ཅང་ཆེ་བར་གནང་། དེ་
ཡང་གོང་དུ་ཆོས་རྗེ་རིན་པོ་ཆེའི་རྣམ་ཐར་དུ་དྲངས་པ་ལྟར། གཏེར་ཆེན་ཕྲིན་
ལས་གླིང་པའི་གནས་ཡུལ་ཉེར་བཞིའི་ལུང་བྱང་ལས། རྡོའི་སྦས་ཡུལ་ཟླ་
གམ་སུམ་བརྩེགས་དརཿ ཡུལ་ཉེར་བཞིའི་བཀོད་པ་ཡོངས་སུ་རྫོགསཿ མ་
མཁའ་འགྲོ་བྱེ་བ་འདུ་བའི་གནསཿ གནས་པདྨ་འོད་དང་ཁྱད་མ་མཆིས
མགོན་གུ་རུ་ཡབ་ཡུམ་སྤྲུལ་པའི་གརཿ མཚན་ཨ་བྱཱ་ཏཱ་རེ་ཐབས་ཤེས་ཟུང༔
ལས་སྨོན་ལམ་མཉམ་དུ་ཁེལ་ནུས་ན༔ གཏེར་གསར་རྙིང་གི་བསྟན་པ་ཕྱོགས་
བཅུར་སྤེལཿ འབྲེལ་ཚད་ཀུན་རྔ་ཡབ་དཔལ་རིར་འདྲེན༔ ཞེས་དང་། སྤྲུལ་
པའི་གཏེར་ཆེན་མདོ་སྔགས་བསྟན་པའི་ཉི་མས་མཁའ་འགྲོ་རིན་པོ་ཆེ་ལ།
གངས་ཅན་པཎ་གྲུབ་གཙུག་རྒྱན་མངའ་རིའི་རྗེ༔ བརྟུལ་ཞུགས་རྣལ་འབྱོར་
སྤྱོད་པའི་ཧེ་རུ་ཀཿ པདྨ་དབང་གི་རྒྱལ་པོར་གསོལ་བ་འདེབསཿ ཚེ་རབས་
ཀུན་ཏུ་འབྲལ་མེད་རྗེས་འཛིན་ཤོག ཚེ་རབས་ལས་ཀྱི་བླ་མ་དེ་ཀའོ། །ཞེས་
ནམ་ཞིག་མངའ་རིས་པཎྜི་ཏའི་རྣམ་སྤྲུལ་ཞིག་དང་དུས་གཅིག་ཏུ་འཛོམས་
པར་ལུང་བསྟན་པ་སོགས་རྒྱལ་དབང་པདྨ་ཀ་རའི་གཏེར་ལུང་དུ་མ་ནས་ཡང་
30



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་།
པ
ཡང་གསལ་བར་ལུང་བསྟན་བཞིན། གངས་ལྗོངས་དྷུ་མ་ཐ་ལའི་གྲོང་ཁྱེར་
མདོ་སྔགས་ཆོས་ཀྱི་འབྱུང་གནས་དཔལ་སྙན་ལུང་ཐེག་ཆེན་ཆོས་འཁོར་གླིང་དུ།
ཡབ་ཡུམ་ཐབས་ཤེས་ཟུང་འཇུག་གདན་ཐོག་གཅིག་ཏུ་འཛོམས་པ་ནས་
སྙིགས་དུས་ཀྱི་རྒུད་པ་མཐའ་དག་གསོ་བའི་ལས་སྨོན་རྟེན་འབྲེལ་གྱི་འཇུག་
པ་ཟབ་མོ་མངོན་དུ་གྱུར་ཏེ་མདོ་སྔགས་ཟུང་འཇུག་གི་བསྟན་པ་ཡངས་པའི་
ས་ཆེན་ཀུན་ཏུ་དར་ཞིང་རྒྱས་པར་མཛད་པའི་ཚུལ་དག་ནི་ཆོས་རྗེ་༧རིན་པོ་
ཆེ་ཟུང་གི་རྣམ་ཐར་རྒྱས་པ་གཞན་དག་ལས་ཤེས་པར་བྱ་ཞིང་ཚེ་རབས་
ཐམས་ཅད་དུ་རྗེ་ཐབས་ཤེས་ཟུང་སྐད་ཅིག་ཙམ་ཡང་འབྲལ་བ་མེད་པར་བསྟན་
འགྲོའི་དོན་དུ་ཐུགས་བསྐྱེད་པ་དང་ཟབ་གཏེར་སྤེལ་བ། ཆོས་འཁོར་བསྐོར་
བ་སོགས་གཞན་ལས་འཕགས་པའི་རྟེན་འབྲེལ་གྱི་གསང་རྣམ་ཟབ་མོ་དག་
ནི་འདིར་ཡི་གེ་མང་བས་མ་བྲིས་ལ་རྗེ་ཡབ་ཡུམ་ཟུང་གི་ཉམས་མགུར་དང་བརྡ་
བྱང་རྣམ་ཐར་རྒྱས་པ་གཞན་དག་དང་སྐུ་གོང་མ་བདུད་འཇོམས་གཏེར་སྲས་
པདྨ་འགྲོ་འདུལ་གསང་སྔགས་གླིང་པ་དང་དབུས་ཟ་མཁའ་འགྲོ་བདེ་ཆེན་
རྡོ་རྗེའི་རྣམ་ཐར་སོགས་ལས་ཤེས་པར་བྱའོ། །མཐར་མཁའ་འགྲོ་མཆོག་དགུང་
གྲངས་རེ་ལྔ་པར། ད་ནི་རང་རེ་གཉིས་ཀྱི་བརྡ་ལུང་ལས། གྲངས་རེ་ལྔ་ལ་
སྟག་མོ་དབྱིངས་སུ་གཟིམསཿ གསུངས་པ་ལྟར་ངའི་འཇིག་རྟེན་འདིའི་རེ་
ཞིག་གི་གདུལ་བྱ་རྫོགས་ལ་ཉེ་ཡང་ཇི་སྲིད་བྱང་ཆུབ་སྙིང་པོའི་བར་དུ་ཆོས་རྗེ་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
༧ སྤྲུལ་སྐུ་རིན་པོ་ཆེ་འདི་དང་སྐད་ཅིག་ཙམ་ཡང་འབྲལ་བ་མེད་པར་བསྟན་
འགྲོའི་དོན་རྒྱ་ཆེན་པོ་སྒྲུབ་པ་རྩ་གསུམ་སྲུང་མ་དང་བཅས་དཔང་པོར་བཞག་
པ་ཡིན་པས་ཁྱེད་སློབ་ཚོགས་རྣམས་ཀྱིས་ཀྱང་ཚེ་ཕྱི་མར་ཕན་ངེས་ཀྱི་ཆོས་
དང་ཆོས་རྗེ་༧ སྤྲུལ་སྐུ་རིན་པོ་ཆེས་ཅི་གསུངས་བསྒྲུབ་པ་ངས་རེ་བ་ཡིན་སོགས་
གསུངས་ཤིང་། བོད་རབ་བྱུང་བཅུ་བདུན་པའི་ཆུ་རྟ་ཟླ་བ་གཉིས་པའི་ཚེས་
བཅུ་གཉིས་ཉིན་ཀྱི་དུས་ཚོད་བཅུ་གཉིས་དང་སྐར་མ་བཅུ་གཉིས་ཐོག་ཁང་
ཁྱིམ་ཕྱི་ནང་ཀུན་ལ་འཇའ་འོད་ཀྱི་གུར་དང་དྲི་བཟང་གི་ན་བུན་འཐུལ་བ་
སོགས་ངོ་མཚར་བའི་ལྟས་དུ་མ་དང་བཅས་དགོངས་པ་ཞི་དབྱིངས་སུ་བསྡུས་
སོ། །དེ་ལྟར་འདྲེན་པ་ཟུང་གིས་སྐུ་ཚེ་འདིར་ཐོས་བསམ་དཀའ་ཐུབ་ཀྱི་སྦྱང་
བ་ལ་མ་ལྟོས་པར་རྒྱལ་བའི་དགོངས་པ་མཐའ་དག་གི་གནད་གསང་ཐུགས་ལ་
རྫོགས་ཏེ་བླ་མེད་དགོངས་པའི་གཏད་རྒྱ་རྣམ་པར་སད་ནས་རིན་ཆེན་ས་གཏེར་
དང༌། ཟབ་མོ་དགོངས་གཏེར། ཉེ་བརྒྱུད་དག་སྣང་གི་སྐོར་སོགས་གཏེར་
ཆོས་ནམ་མཁའ་མཛོད་ཀྱི་ཀློང་རྡོལ། དེ་ཡང་༧ཆོས་རྗེ་ནམ་སྤྲུལ་རིན་པོ་ཆེའི་
བརྡ་ཡིག་ལ་བརྟེན་ནས་མཁའ་འགྲོ་མཆོག་གིས་གཞུང་གཏན་ལ་ཕབ་པའམ།
ཡང་ན་མཁའ་འགྲོ་མཆོག་གི་བརྡ་ཡིག་༧ཆོས་རྗེ་ནམ་སྤྲུལ་རིན་པོ་ཆེས་བདེ་
བླག་ཏུ་བཀྲལ་བ། སྔར་ཟབ་ཆོས་སྐོར་ཞིག་ཐབས་ཤེས་གཉིས་ཀྱིས་གནས་
དུས་སོ་སོ་ནས་ཕབ་པ་རྣམས་ཕྱིས་སུ་ཞལ་འཛོམས་ཚེ་ཚིག་དོན་གཉིས་ཐད་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
ནས་དབྱེ་བ་སྤུ་ཙམ་མེད་པར་མ་དཔེ་ལས་བུ་དཔེ་བྲིས་པ་བཞིན་དགོངས་པ་
གཅིག་མཐུན་དུ་གྱུར་པ་སོགས་གཏེར་སྟོན་གཞན་དང་གཞན་ལས་ཁྱད་པར་
དུ་འཕགས་པ་ཐབས་ཤེས་ཟུང་ལྡན་གྱི་ཟབ་གཏེར་ནམ་མཁའ་མཛོད་ལས་
སྤྱན་དྲངས་པའི་ཆོས་སྡེ་དུ་མ་ལས་བཅུ་གསུམ་རྡོ་རྗེ་འཛིན་པའི་སའི་གྲངས་ཀྱི་
གླེགས་བམ་པོད་བཅུ་གསུམ་ད་ལྟའང་འགྲོ་བའི་སྤྱི་ནོར་དུ་དངོས་སུ་བཞུགས་
པ་མཐའ་དག་ཚིག་སྙན་ལ་དོན་ཟབ་པ། བྱིན་རླབས་ཆེ་ཞིང་འགྲུབ་ཐག་ཉེ་བ་
སོགས་ཕྲིན་ལས་ཀྱི་རྣོ་སོ་གཞན་དང་མ་འདྲེས་པའི་ཁྱད་ཆོས་དང་ལྡན་པ་ཤ་
སྟག་གོ །ཟབ་གཏེར་དེ་དག་སྤྱན་དྲངས་པའི་གཏེར་གནས་བསམ་ཡས་མཆིམས་
ཕུ་དང་། གངས་རི་ཐོད་དཀར། ཨ་མྱེ་རྨ་ཆེན། བྲག་དཀར་སྤྲེལ་རྫོང་། མཚོ་ཁྲི་
གཤོག་རྒྱལ་མོ། གསེར་འབྲོང་རི་སྨུག་པོ། གཉན་པོ་གཡུ་རྩེ། འབྲོས་ཕུག་
མཁའ་འགྲོའི་འདུ་གླིང་། གནས་བཀྲ་ཤིས་སྒོ་མང་། སྒྲགས་ཀྱི་ཡང་རྫོང༌།
སྒྲགས་མདའ་མཚོ་རྒྱལ་བླ་མཚོ། ཤུགས་འབྱུང་པདྨ་འབུམ་རྫོང་། གནས་
མཆོག་རྡོའི་སྙིང་པོ། སྙན་ལུང་གི་གེ་སར་ཝེར་མའི་བླ་རི་སོགས་སྒྲུབ་གནས་
ཁྱད་པར་ཅན་རྣམས་སོ། ། སླར་སྨྲས་པ།
དེ་ལྟར་ཐུགས་བསྐྱེད་བསོད་ནམས་ཡངས་པ་ལས། །
ལེགས་འཁྲུངས་ཁྱབ་བདག་ཉི་ཟླ་ཟུང་གཅིག་གིས། །
ཁམས་གསུམ་སྐྱེ་དགུའི་མུན་པ་བསལ་བའི་གཏམ། །



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྐལ་བཟང་གདུལ་བྱ་དགྱེས་པའི་བཀྲ་ཤིས་འབར། །
འོན་ཀྱང་མཛད་བཟང་པད་དཀར་ཆུན་པོ་ལ། །
མ་རྟོགས་ལོག་རྟོག་འཁྲུལ་བས་ནོངས་གྱུར་པ། །
མཉམ་ཉིད་ཐུགས་བརྩེའི་ཆུ་ཡིས་ལེགས་བཀྲུས་ལ། །
གཟུངས་འཛིན་རྒྱུ་བ་དབྱིངས་སུ་བཟོད་པར་གསོལ། །
བདག་ཀྱང་དེང་ནས་ནམ་མཁའ་ཇི་སྲིད་བར། །
ཁྱབ་བདག་བླ་མས་དགྱེས་བཞིན་རྗེས་བཟུང་སྟེ། །
ཡོངས་རྫོགས་ཕྲིན་ལས་འཛིན་པའི་དཔལ་སྨིན་ཞིང་། །
འགྲོ་ཁམས་དོངས་ནས་སྤྲུགས་པའི་མཐུ་ཐོབ་ཤོག །
ཅེས་པའང་རྗེ་འདིའི་སྐུ་ཚེ་གང་གི་ཉེ་གནས་སུ་བཞུགས་པ་མགར་སྤྲུལ་དམ་པ་དགེ་ལེགས་རྣམ་རྒྱལ་
གྱིས་འདིར་ཁ་བསྐང་སོགས་ཀྱི་ཐད་རོགས་དན་རྒྱ་ཆེར་གནང་བ་དང་། ལུགས་གཉིས་ཀྱི་ཡོན་ཏན་རྒྱ་མཚོས་
འཚོ་བ་མཁན་སྤྲུལ་རིན་པོ་ཆེ་པདྨ་འོད་གསལ་མཐའ་ཡས་མཆོག་གིས་མཛད་པའི་རྗེ་ཡབ་ཡུམ་གྱི་རྣམ་ཐར་
རྒྱས་བསྡུས་དག་དང་། མགོ་ལོག་གི་ཨ་བུ་དཀར་ལོས་བརྩམས་པའི་མཛད་རྣམ་ཉེར་བསྡུས་བྱིན་རླབས་
ནོར་བུའི་སྒྲོན་མེ་རྣམས་ལས་ཉེ་བར་བཏུས་ཤིང་སྒྲོ་འདོགས་བསྟོད་འུར་གྱི་ཟོལ་སྦྱོར་དང་གཏན་ནས་མ་
འདྲེས་པར་ཟབ་ཆོས་སྤེལ་དེབ་ཀྱི་མགོར་ལོ་རྒྱུས་ངོ་སྤྲོད་ཞུ་བ་ལ་སྟབས་བདེ་གནད་བསྡུས་ཀྱི་ཚུལ་དུ་
སྔར་བརྩམས་ཟིན་ལ་ཕྱིས་སུ་ཁ་སྐོང་ཉུང་ཟད་དང་བཅས་སྒོ་གསུམ་གུས་པ་ཆེན་པོས་སུག་བྲིས་ཕུལ་བ་པོ་
ནི་ཇི་སྲིད་བྱང་ཆུབ་སྙིང་པོའི་སར་ཕྱིན་ཀྱང་༧ཁྱབ་བདག་རྡོ་རྗེ་འཆང་ཆེན་པོ་ཡབ་ཡུམ་ཟུང་དང་སྐད་ཅིག་
84



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྣམ་བསྡུས་སྐལ་བཟང་དད་པའི་འཁྲི་ཤིང་། པ
ཙམ་ཡང་འབྲལ་བ་མེད་པར་ཐུགས་བརྩེ་བ་ཆེན་པོས་སྒོ་ནས་རིགས་ཀྱི་བདག་པོ་རུ་བཞུགས་པར་གསོལ་བ་
འདེབས་པ་ལ་རྩེ་གཅིག་རྣམ་པར་སྨོན་པའི་སྐལ་པ་ཅན་མཚོ་བྱུང་བཞད་པའམ་མིང་གཞན་རྩ་གསུམ་
དགྱེས་པའི་རྡོ་རྗེ་རུ་འབོད་པ་དེའོ།། །།
ད་
85



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ooOX)
©eos
86



དཔལ་ཨ་བྱཱཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཏེར་གྱི་རྣམ་བཤད་ཨོ་རྒྱན་དགྱེས་པའི་མཆོད་སྤྲིན།
པ
གཽ ཀློང་ཡངས་རིག་པའི་གཏེར་མཛོད་ལས༔ གཏེར་
གྱི་རྣམ་བཤད་མདོར་བསྡུས་ཨོ་རྒྱན་དགྱེས་
པའི་མཆོད་སྤྲིན་བཞུགས
ཨོཾ་སྭ་སྟི རིག་སྔགས་འཆང་ཆེན་པདྨ་འབྱུང༔ བདུད་དགྲའི་
གཤེད་པོ་སེང་ཆེན་རྗེ༔ འཇམ་དབྱངས་རྣམ་འཕྲུལ་ཁྲི་ལྡེ་བཙན༔ རྣམ་
གསུམ་དབྱེར་མེད་བླ་མར་འདུད༔ གང་གི་ཐུགས་རྗེའི་འོད་ཟེར་གྱིས༔
བདག་ཡིད་བློ་གྲོས་པད་དཀར་བཞད ལེགས་བཤད་རྟེན་འབྲེལ་སྦྲང་རྩི་
འདིརཿ སྐལ་བཟང་རྐང་དྲུག་དགྱེས་པར་རོལ༔ ཨེ་མ་ཧོ༔ གནས་མཆོག་
ཕུན་ཚོགས་འཆི་མེད་ཕུག སྟོན་མཆོག་ཨོ་རྒྱན་རྡོ་རྗེ་འཆང༔ བུ་མཆོག་
ཐོག་མའི་ཐུགས་སྲས་དགུ དུས་མཆོག་སྤྲེལ་ཟླའི་ཚེས་བཅུ་ལ གདམས་
མཆོག་གསང་ཆེན་གཉིས་ལྡན་བཀྲོལཿ རིམ་གཉིས་ཚོགས་འཁོར་བསྐོར་
བའི་ཚེ༔ བསྟན་པའི་སྦྱིན་བདག་ཁྲི་སྲོང་རྗེ༔ བདེ་སྟོང་གཟུངས་མ་མཁར་
ཆེན་བཟ༢ ལོ་པཎ་མཆོག་གྱུར་ནམ་སྙིང་གིསཿ གུས་པས་ཕྱག་བྱས་
མཎྜལ་ཕུལ༔ དད་གསུམ་གུས་པས་གསོལ་ཚིགས་འབུལཿ ཛ་གད་བདུད་
རྩིའི་སྐྱེམས་དྲངས་ཚེ༔ བཀའ་དྲིན་མཚུངས་བྲལ་མཚོ་སྐྱེས་རྗེསཿ སྐར་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཆེན་ཤར་འདྲའི་སྤྱན་གཉིས་ཀྱིས༔ དགྱེས་ཆགས་བཞད་བཞིན་བཀའ་བསྩལ་
པཿ ཉོན་ཅིག་རྒྱལ་པོ་ཆེན་པོ་དང༔ སྐལ་ལྡན་ལས་ཅན་འདུས་པའི་ཚོགས
སྨོན་ལམ་མཐུ་ཡིས་ཚོམ་བུར་འཚོགསཿ འགྲོ་ལ་ཐུགས་བསྐྱེད་ནམ་མཁའ་
འདྲ༔ ཕྱོགས་རིས་འཛིན་པ་ག་ལ་ཡོད༔ རྡོ་རྗེའི་སྐུ་ལ་བགྲེས་རྒུད་བྲལ
གཤེགས་བཞུད་མཚན་མ་ག་ལ་གད༢ དེ་དོན་རྟོགས་ན་པད་འབྱུང་
མ་བཞུད་རིག་པའི་ངོ་བོར་གདལཿ སྐྱེ་མེད་ནམ་མཁའ་ཡངས་པའི་ཀློང
རྟོག་ཚོགས་སྤྲིན་ལས་རབ་གྲོལ་བའི༔ རིག་སྟོང་ཉི་མ་འཆར་བའི་ཚེ༔ གཞན་
མིན་པད་འབྱུང་འབྲས་བུར་རྙེད༔ རང་རིག་བླ་མའི་ངོ་བོར་ཤརཿ སྒོམ་བྱུང་
ཤེས་རབ་ནང་ནས་རྡོལཿ མདོ་སྔགས་གྲུབ་མཐའ་ངང་གིས་གཅོད༔ རྣོ་སོ་
གཞན་ལ་ཞུ་ཅི་དགོས༔ སྣང་སྲིད་དབང་བསྒྱུར་གདེང་ཚད་ཐོབ༔ སྤྲོས་པའི་
ཆོས་ཟད་འཇའ་ལུས་འགྲུབཿ པད་འབྱུང་སྲིན་ཡུལ་བཞུགས་ན་ཡང༔ ཐུགས་
རྗེས་བོད་ཀྱི་འགྲོ་བ་སྐྱོརཿ ཚོགས་གཉིས་ཟབ་མོས་མཚམས་སྦྱར་མཐུསཿ
འུ་ཅག་སྐད་ཅིག་འབྲལ་བ་མེད མ་འོངས་སྙིགས་མའི་ཡང་ཐ་ལཿ མི་
རྣམས་ཚེ་ཐུང་དུག་ལྔ་རགས༔ ནད་མཚོན་མུ་གེའི་གཟིང་པ་ལངསཿ བསྟན་
འཛིན་ཉམས་དམའ་བསྟན་དགྲས་འཚེ༔ མཐའ་མི་ཀླ་ཀློའི་ཁྲིམས་རྭར་ཚུད
དམ་ཚིག་ཉམས་པས་ལུང་པ་གངཿ དུས་བཞིའི་འབྱུང་བ་ཆ་མི་སྙོམས༔
བོད་ཁམས་སྐྱབས་མེད་དྭ་ཕྲུག་རྣམས༔ ཅི་བྱེད་ལས་ཟད་ཉམ་རེ་ཆུང
88



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཏེར་གྱི་རྣམ་བཤད་ཨོ་རྒྱན་དགྱེས་པའི་མཆོད་སྤྲིན།
པ
བཟློག་པས་མི་བཏུབ་སྨོན་ལོག་སྨིན༔ ནུས་པས་མི་ཐུལ་དཀར་ཕྱོགས་
ཉམས༔ ལྟ་ལོག་བདུད་སྡེ་གོང་དུ་བཀུརཿ བཟང་བྱེད་སྨད་ཅིང་ངན་བྱེད་
བསྟོད༔ ཆོས་སྒྲུབ་རྐུན་པོའི་ནོར་ལྟར་སྦས༔ བོད་འབངས་ཀྱེ་ཧུད་སྙིང་རེ་
རྗེ༔ དེ་ཚེ་གཏེར་དང་ཕྲད་པའི་ཚེ༔ ང་ཡི་བཀའ་བཞིན་བསྒྲུབ་པ་གལ
ཉོན་མོངས་རྒྱ་མཚོར་འཕྱན་པའི་འགྲོརཿ རིས་མེད་ཐེག་ཆེན་བྱང་སེམས་
སྐྱེད༔ གཞན་དོན་དང་ལོངས་རང་དོན་བོརཿ འཁོར་བར་རྒྱབ་ཕྱོགས་དབེན་
གནས་སྟེན༔ རྣམ་གཡེང་སྤོངས་ལ་ཐོས་བསམ་སྒོམས༔ དོན་གཉེར་འདུན་
ཕུགས་ཕྱི་མ་གྱིསཿ སྙན་གྲགས་ལོངས་སྤྱོད་ནོར་མ་སྒྲུབསཿ ཆེ་བཞག་
ཆུང་སྒྱུར་མཆོག་གསུམ་སྟེན༔ འདི་སྣང་ཆོས་བརྒྱད་རླུང་ལ་སྐུརཿ ཆགས་
སྡང་འཕེལ་གཞིའི་འཁོར་མ་སྟེན༔ མཚན་ལྡན་བླ་མ་མིག་བཞིན་སྟེན ཅི་
གསུངས་ཚད་ཟུང་རང་ཉམས་ལོངསཿ བཞུགས་ཚེ་ཆོས་ཀྱི་སྒྲོ་འདོགས་ཆོད
མངོན་ལྐོག་མ་བྱེད་དམ་ཚིག་སྲུངས༔ རང་ངོ་འཕྲོད་ཀྱང་སྒོམ་ཡུན་འཁྱོངས
ལྟ་བའི་ཤོང་སྐྱེད་གནས་ལུགས་སྐྱོངས༔ འབྲས་བུ་ལམ་བྱེད་ཕྱིས་མི་རེ
གདེང་ཆེན་བཞི་ལྡན་ང་ཕྱིར་ཤོག༔ ཡིད་ལ་ཟུངས་ཤིག་སྙིང་གི་བུ༔ པད་
འབྱུང་གཤེགས་བཞུད་བགྲེས་རྒུད་བྲལཿ ཆོས་སྐུའི་ཞིང་ན་ཀུན་ཏུ་བཟང
ལོངས་སྤྱོད་རྫོགས་སྐུར་རྡོ་རྗེ་འཆངཿ བདེ་ཆེན་ཞིང་དུ་སྣང་མཐའ་ཡས
རི་བོ་ཏ་ལར་སྤྱན་རས་གཟིགས༔ རྡོ་རྗེ་གདན་དུ་ཐུབ་པ་དང༔ དྷ་ན་ཀོ་ཤར་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པད་འབྱུང་༔ མཚོན་ཚུལ་ཙམ་ལ་མང་སྣང་ཡངཿ དོན་ལ་དབྱེར་མེད་ཐ་
མི་དལཿ སྤྲུལ་ཞིང་བྱེ་བ་ཕྲག་བརྒྱ་རུ༔ པད་འབྱུང་ང་ཉིད་འགྲོ་དོན་མཛད༔
ཤཱཀ་ཐུབ་བསྟན་པ་མ་རྫོགས་པརཿ པད་འབྱུང་འཕྲིན་ལས་ཟད་མི་འགྱུར
མ་འོངས་མོས་ལྡན་གདུལ་བྱ་ཡིསཿ མ་བརྗེད་སྙིང་ནས་གསོལ་ཐོབ་དང
བུ་ངུ་མ་ཡིས་མི་བཟོད་ལྟརཿ བྱིན་གྱིས་རླབས་བྱོན་ན་ར་ཀན ནང་དགུང་
བོད་ཀྱི་དོན་དུ་བྱོན༔ དད་ལྡན་མདུན་ན་པད་འབྱུང་རཿ ཞལ་གཟིགས་
དབང་བསྐུར་ལུང་སྟོན་ཞིངཿ ངན་སོང་སྐྱེས་ཀྱང་བསླུ་རུ་འོངཿ སྔོན་བྱོན་
ཕྱིས་མི་འོང་བ་མིན སྙིགས་མ་ལྔ་རུ་བདོ་པའི་ཚེ༔ བོད་འབངས་སྐྱོང་བའི་
བཀའ་རྟགས་དངཿ གུ་རུ་དྲན་པའི་གསོལ་འདེབས་སཿ ང་སྤྲུལ་ཉི་རྡུལ་
བཞིན་དུ་འབྱུངཿ མི་སྣང་རྒྱས་བཏབ་གཏེར་ཀུན་འདོན༔ གཏེར་ཞེས་བྱ་བ་
རྒྱ་ཆེ་ཞིངཿ གྲངས་མང་བྱེ་བ་བཅོ་བརྒྱད་འབྱུང༔ བྱིན་རླབས་ཁྱད་འཕགས་
བརྒྱུད་པ་གསུམ༔ དེ་ལ་དབྱེ་ན་དྲུག་དང་དགུ ས་གཏེར་རྫས་གཏེར་ཐུགས་
གཏེར་དངཿ དགོངས་གཏེར་དག་སྣང་བཀའ་གསང་གཏེརཿ རིག་པའི་
དབྱིངས་སུ་རྒྱ་ཡིས་གདབ༔ ཆེས་ཟབ་དགོངས་པ་དབྱིངས་ཀྱི་གཏེརཿ རྒྱ་
ཆེ་གྲངས་མང་ས་ཡི་གཏེརཿ བྱིན་རླབས་རྣོ་མྱུར་ཕོངས་འཚེངས་ནུསཿ དུས་
སུ་བབ་ཚེ་ལག་ཏུ་རྙེདཿ ནམ་ཟླའི་རྩི་ཐོག་འབུས་པ་བཞིན ཕ་ཕོགས་བུར་
སྟེར་གཏད་རྒྱ་དང༔ སྨོན་ལམ་དུས་འཚོགས་རྟེན་འབྲེལ་གཉིསཿ ཐུན་མོང་



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཏེར་གྱི་རྣམ་བཤད་ཨོ་རྒྱན་དགྱེས་པའི་མཆོད་སྤྲིན། པ
མ་ཡིན་གཏེར་འདོན་ཁྱད༔ བརྒྱུད་གསུམ་ཆུ་བོ་གཅིག་འདུས་གཏེརཿ
དགོངས་པ་དབྱིངས་ཀྱི་གཏེར་བྲག་ངོར༔ དྭངས་མ་ལྔ་འདུས་སྒྲོམ་བུ་བཞུགས
མཁྱེན་གཉིས་ཟབ་མོའི་ཁ་བྱང་དངཿ རིག་པ་བཅུད་སྨིན་ཕྱག་རྒྱ་མོརཿ རླུང་
སེམས་བདེ་འདྲེན་བྱེད་ལས་ཀྱིས༔ རྩོལ་མེད་གཏེར་སྒོ་འབྱེད་ནས་འོང
རྒྱུ་སྐར་ནང་ན་ཟླ་བ་རྨ5 གཞན་ལས་ཁྱད་འཕགས་གཏེར་འདོན་མཆོག
གཏེར་རྩ་མེས་གཏེར་སྲས་གཏེར་དངཿ དབོན་གཏེར་ཡང་གཏེར་བཞི་པོ་
དེརཿ རེ་རེར་ཡན་ལག་བཅོ་བརྒྱད་ཡོད༔ ཤར་གཏེར་སྨིན་པ་འབྲས་བུ་
དངཿ ལྷོ་གཏེར་དྲིལ་བ་སྡོང་པོའི་སྐོརཿ ནུབ་གཏེར་གསལ་བ་མེ་ཏོག་དང
བྱང་གཏེར་གྱེས་བ་ཡལ་གའི་སྐོརཿ དབུས་གཏེར་ཟུག་པ་རྩ་བའི་སྐོརཿ
དགོངས་གཏེར་རྒྱལ་པོ་ཐུགས་གཏེར་ཡུམ༔ དག་སྣང་བློན་པོ་ས་རྫས་
འབངསཿ ཡབ་ཡུམ་རྗེ་དང་མ་ནིང་གཏེརཿ བླ་རྫས་རྒྱ་བོད་སྨོན་ཕྲན་དང
ཕྱི་ནང་བར་དང་ནོར་གྱི་གཏེརཿ དེ་ཡང་དབྱེ་ན་བཅུ་བཅུར་ལྡན བརྡ་ཡིག་
ལ་ནི་དཀར་ནག་ཁྲ གསང་འཕྲུལ་དཀྲུགས་གབ་དབྱིངས་རྩལ་བརྡ
ཞིང་སྐྱེས་ཤ་ཟ་སྦས་འཆོལ་བ༔ ཁྲམ་འབྱུང་ལཉྫ་ཝརྟུ་དངཿ བོད་ཡིག་
གཟབ་གཤར་ལ་སོགས་པའི༔ ཉེར་གཅིག་བཅོ་བརྒྱད་རྩ་བ་གསུམ༔ གཏེར་
སྣོད་ཕྱོགས་གཅིག་ངེས་པ་མེདཿ རིན་ཆེན་བསེ་ཤིང་རྡོ་ལ་རཿ ཞ་ཉེ་རྫས་
ཐོད་རཏྣའི་སྒྲོམ རྭ་སྒྲོམ་ཨ་གྲོང་སིནྡྲི་རཿ དེ་ལ་དབྱེ་ན་མང་དུ་ཡོད༔ གཏེར་
91



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཤོག་ཏ་ལ་གྲོ་ག་དང སྐྱང་ནུལ་མཐིང་ཤོག་སྙིང་སྤགས་དང༔ རྒྱ་བོད་
ཤོག་གུ་ཨུ་དུམ་ཤོག གསེར་དངུལ་ཟངས་ལྕགས་བེཟླུརཿ དུང་དང་མཚལ་
གཡུ་སྣག་ཚ་དང༔ གུ་རུའི་ཤངས་མཚལ་མཚོ་རྒྱལ་གྱི གསང་མཚལ་དང་
ནི་རཱུ་ཏྲ་ཡི༔ སྙིང་ཁྲག་དག་གིས་བྲིས་པ་ཡོད༔ འཕྲུལ་ཤོག་སྒྱུ་མ་འཕྲུལ་
ཡིག་དངཿ འབྱུང་བའི་གབ་ཡིག་སོགས་སུའང་བཞུགསཿ གུ་རུ་ཉིད་དང་
མཚོ་རྒྱལ་དང༔ བི་རོ་ནམ་སྙིང་ལྡན་རྩེ་དཔཿ ཨ་ཙར་ས་ལེ་ལེགས་བྱིན་ཉི༔
གནས་ཡུལ་ལ་བཞུགས་དཔའ་བོ་དངཿ མཁའ་འགྲོ་མི་མིན་ཌཱཀྐི་ཡིསཿ བྲིས་
པར་གཏེར་འདོན་གཏད་རྒྱ་ཅན༔ ཤེས་རབ་ཅན་གྱིས་བརྟགས་པར་རིགས༔
གཏེར་དབྱིབས་སྐུ་བརྙན་ཕྱག་མཚན་དངཿ མགོ་དང་དབང་ལྔའི་དབྱིབས་
ཀྱང་ཡོད༔ དེ་ཡང་དབྱེ་ན་མང་དུ་བསྟན༔ གཏེར་གནས་རྫ་བྲག་གངས་
གསུམ་དངཿ ཤིང་མཚོ་ནམ་མཁའ་དག་ལའང་ཡོདཿ བླ་གཏེར་བཏོན་པས་
རྒྱལ་ཁམས་ཕོངསཿ སྨྱོ་གཏེར་དག་ལ་ཁེ་ཉེན་ཆེ ཁ་བྱང་ཞེས་པ་མིག་
འབྲས་ཡིན༔ གཏེར་ལོང་དག་ལ་བྱང་བུ་མེདཿ གཏེར་ཆོས་རྩ་གསུམ་ཞི་
ཁྲོ་སོགསཿ སྙིང་པོ་བླ་རྫོགས་ཐུགས་གསུམ་མཆོག ཁ་མ་ཚང་བ་གཏེར་
ཕྲན་རིགས༔ བྱང་བུར་ཁ་བྱང་དུས་ལུང་དངཿ གཏེར་བརྡ་སྙིང་སྲོག་གབ་
ཡང་བྱང གཏེར་མཛད་གཏད་བྱང་དཀར་དམར་བྱང ཁྲ་ནག་བརྒྱུད་སྦས་
གནད་ཐིམ་བྱརཿ མདོ་བྱང་དང་ནི་ཉེར་གཅིག་གོ༔ དེ་ཀུན་བསྡུ་ན་རྩ་བ་ལཿ



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཏེར་གྱི་རྣམ་བཤད་ཨོ་རྒྱན་དགྱེས་པའི་མཆོད་སྤྲིན། །
གཏེར་འདོན་རྒྱལ་རིགས་རྗེ་དམངས་གདོལཿ བྲམ་ཟེའི་རིགས་སོགས་གཙོ་
བོ་གཉིས གཏེར་ཆེན་དེ་མིན་གཏེར་ཕྲན་འཁོརཿ ཡུལ་གྲུ་རེ་ལ་གཏེར་
སྟོན་རེརཿ གཏེར་གནས་རེ་དང་ཆོས་བདག་རཿ ལྡེའུ་མིག་རེ་འབྱུང་དུས་
མཚུངས་སུ བདུད་སྤྲུལ་རྫུན་གཏེར་མང་པར་བསྟན ཞིབ་ཏུ་མ་བརྟགས་
འདྲ་ནོར་འོང༔ སངས་རྒྱས་སྤྲུལ་པ་ངེས་མེད་འབྱུང༔ ཟོག་པོ་བསླུ་བྲིད་ཚུལ་
འཆོས་ཆེ གསེར་དང་བོང་བ་མ་སྙོམས་པརཿ བློ་གྲོས་ལྡན་པས་དཔྱོད་
པར་གྱིསཿ ཆུ་དང་ཆང་གཉིས་དངོས་མཚན་འདྲ༔ རོ་ནུས་མྱོང་པས་ནོར་
འཁྲུལ་བྲལཿ གཏེར་ཆེན་རེ་ལ་གཏེར་འཁོར་མངཿ དུས་གཅིག་གཏེར་ཆེན་
གཉིས་མི་འབྱུང༔ འབྱུང་ན་བསྟན་པའི་བབ་དང་འགལཿ དེ་མིན་གཅིག་
འཕེལ་གཅིག་འགྲིབ་འོང༔ ཆོས་བདག་ལ་ཡང་གཙོ་འཁོར་གཉིསཿ གུ་
རུའི་གཏད་རྒྱ་ཐོབ་པ་དང༔ མ་འོངས་སྨོན་ལམ་མཐུ་སྨིན་གཉིསཿ མཆོག་
དང་ཕལ་བའི་ཁྱད་ཙམ་མོ༔ ནམ་ཟླས་བསྐུལ་བས་རྩི་ཐོག་འབུསཿ ལས་
འཕྲོའི་གཏེར་ཀྱང་དེ་བཞིན་ནོ༔ གཅེས་དགུ་ཅོག་བཞག་དགྲ་གཉེན་སྤང
དབུལ་ཕོངས་སྒྲུབ་ནུས་དབང་ཆུང་དང༔ བུ་ལོན་ཤ་འདེད་མཛེ་འགོས་པ༔
ཕ་ནོར་བུས་རྙེད་མི་དྲུག་གོ༔ འཇིག་རྟེན་གཡེང་ཆེ་ཞེན་པ་ཅན མི་ནོར་
ཟས་འཛོམས་མངའ་ཐང་ཆེ༔ ང་རྒྱལ་ཁེངས་སེམས་ལོག་ལྟ་ཆེ མིག་རྣོ་
ལག་བདེ་ཤེས་པ་ཞིབ གཡོ་རྒྱུ་མཁན་ལྔར་དབང་སྐལ་མེད གལ་ཏེ་བྱུང་
_93



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ན་སྤང་པར་རིགསཿ གདོང་ལྔའི་དབང་པོ་གངས་ལ་འགྲོ༔ རྫུན་གཏེར་ཝ་
སྐྱེས་གང་དུ་འགྲོ མ་རུངས་བསྟན་པའི་ལག་དམར་མཁན༔ པདྨ་ང་ལ་འབྲེལ་
བ་མེད ངས་གསུངས་ཡིད་ཆེས་ཚད་མར་ཟུངས༔ བསྐལ་པ་བརྒྱར་ཡང་
ཆུད་མི་ཟ རྟེན་འབྲེལ་གནད་ལྡན་ཕུན་ཚོགས་ལཿ གཏེར་རྒྱས་གཏེར་སྟོན་
ཕུན་སུམ་ཚོགསཿ སྦས་རྒྱགཏེར་ཆོས་ཕུན་སུམ་ཚོགསཿ གསང་རྒྱགཏེར་
སློབ་ཕུན་སུམ་ཚོགསཿ ཟབ་རྒྱགཏེར་གནས་ཕུན་སུམ་ཚོགསཿ གཏད་
རྒྱགཏེར་དུས་ཕུན་ཚོགས་སོ འཛམ་གླིང་བོད་ཁམས་སྤྱི་ཡི་གཏེརཿ འདོན་
མི་བཏུབ་དང་བཅུད་ལ་འགོང མ་བཏོན་དངོས་གྲུབ་ཡལ་བ་དངཿ བཏོན་
ནས་ཚབ་དགོས་གཏེར་ལྔ་ཡོདཿ མིང་ཅན་ཉེར་ལྔ་མིང་མེད་མངཿ སྨོན་
ལམ་རྟེན་འབྲེལ་འཚོགས་ཚེ་རྙེད༔ གཏེར་དུ་སྦས་ཚད་འདོན་མི་རུངཿ ཆོས་
རྒྱལ་གདུང་རྒྱུད་སྐྱོབ་པ་དངཿ བསྟན་པའི་བཙས་དང་ཡུལ་གྱི་བཅུད༔ མ་
འདོན་འཇོག་དགོས་གཏེར་ཡིན་ནོ༔ ཕོངས་འཚེངས་ནུས་པའི་རིན་ཆེན་
གཏེརཿ དུག་སྦྲུལ་མགོ་ཡི་ནོར་བུ་འདྲ༔ ཐབས་མཁས་ནོར་བུ་ལོན་པས་
འཚེངསཿ ཐབས་མ་མཁས་ན་དུག་གིས་འཆི༔ དུས་གཅིག་ཆོས་ནོར་གཉིས་
མི་འབྱུང༔ འབྱུང་ན་ཚེ་ཆོས་གེགས་སུ་འགྱུརཿ སྐུ་གསུང་ཐུགས་ཡོན་ཕྲིན་
ལས་ལཿ ལུང་ལྔ་གླིང་གཅིག་ལྗོངས་གསུམ་དངཿ གངས་དཀར་ཉི་ཤུ་ལ་
སོགས་པའི ས་སྟེང་གཏེར་གྱིས་བཀང་ནས་ཡོད༔ དངོས་གྲུབ་འདོད་ན་
94



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཏེར་གྱི་རྣམ་བཤད་ཨོ་རྒྱན་དགྱེས་པའི་མཆོད་སྤྲིན། །
ཀུན་ནས་ལོངསཿ ལས་སུ་བྲི་དང་ནོར་སྣག་ཤོག གྲོགས་སུ་མཁའ་འགྲོ་
ཆོས་སྐྱོང་སྟེན གཏེར་འདོན་ཚེ་ན་བར་ཆད་མངཿ ལྷ་འདྲེ་མི་གསུམ་རྒྱུད་
བསླངས་ནསཿ ནད་འཁྲུགས་མི་འདོད་ཞལ་ལྕེ་འདེབས༔ ཆེ་སྟེ་གཏེར་འཆོར་
རང་སྲོག་རྒོལཿ ཆུང་སྟེ་མི་ནོར་ཟས་མི་བཏུབཿ དེ་ཚེ་བདུད་དང་སྟོབས་
འགྲན་པསཿ ཡ་ང་མ་བྱེད་དཔའ་གདེང་སྐྱེད༔ མི་མེད་དབེན་རིར་སྙིང་པོར་
སྒྲུབསཿ བླ་མར་མོས་གུས་གསོལ་བ་ཐོབ༔ ཐུགས་ཡིད་དབྱེར་མེད་དབང་
བཞི་ལོངསཿ གུ་ཡངས་བློ་བདེའི་གནས་ལུགས་སྐྱོངས༔ ཤར་གྲོལ་རྟོགས་
པ་ཚད་ལ་ཕོབ༔ གཏེར་མ་བཏོན་པའི་གོང་དུ་ཡང༔ ཚོགས་དང་བསྐང་
བཤགས་ཚད་ལྡན་གྱིསཿ གཏེར་སྲུང་མཉེས་པས་འཕྲིན་ལས་མྱུརཿ བཀའ་
རྒྱའི་རིགས་ལ་གསང་གཏེར་དངཿ ངེས་པ་རྙེད་ཕྱིར་ཁྲོམ་གཏེར་གཅེས
རྟེན་འབྲེལ་དབང་ཆེ་ཕྱག་རྒྱ་གལ འགྲོ་དོན་མཐར་ཕྱིན་ཆོས་བདག་གནད༔
སྤེལ་མ་དྲགས་ལ་བསྡམ་མ་དྲགསཿ རྟེན་འབྲེལ་དགོས་པ་ཆེད་དུ་བྱ༔ གཏེར་
སྟོན་ཡིན་མིན་དག་ཐེར་དཀ2 གསལ་གསལ་འདྲ་ཡང་ཚད་ཐུབ་དཀོན༔
བློ་རྨོངས་ཤེས་ཆུང་ག་ལ་རྟོགས༔ ཟབ་གཏེར་རྒྱ་མཚོ་ཆེན་པོ་འདྲ༔ རྟོག་
གེ་ཁྲོན་པའི་སྦལ་བ་ཡིསཿ འགྲན་སེམས་ཆེ་ཡང་འོ་བརྒྱལ་འབྱུང༔ སྙིགས་
མའི་ཆོས་བྱེད་གཏེར་གྱིས་འདྲེན༔ འཆི་བ་དྲན་ན་ཉམས་སུ་ལོངསཿ ཚེ་
གཅིག་སངས་རྒྱས་སྙིང་གཏམ་ཡིན༔ ཨོ་རྒྱན་ང་ལ་གསོལ་བ་ཐོབ༔ ཚེས་
95



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བཅུ་ཉེར་ལྔར་ཚོགས་བསྐང་གྱིསཿ བྱ་བྱེད་མ་མང་ཆོས་དང་སྟུན༔ འགྲོ་
ས་མ་མང་གཡེང་བའི་རྒྱུ༔ སྨྲ་བ་མ་མང་ཁ་མཆུའི་རྒྱུ བུ་ལོན་མ་སྤེལ་འཁོན་
རྒྱུ་འོང༔ བསམ་རྒྱུ་མ་མང་དགེ་ལ་གཞོལཿ ཨ་གསར་མ་ཆེ་ཀུན་གྱིས་ལོད༔
རང་རྒྱུས་མི་ལ་མ་སྦྱིན་པརཿ སྙིང་རུས་སྲན་ཐུབ་རྒྱུ་འབྲས་སྲུངས༔ དམ་
ཚིག་མི་བསྲུང་གྲོགས་མ་སྟེན ཆོས་བཤོལ་ཕ་མ་གྲོགས་ཀྱང་བདུདཿ ཉེ་
དུ་འབྲེལ་བ་འགལ་རྐྱེན་ཡིན ཕ་ཡུལ་མ་འདུག་ཆ་མེད་སོརཿ དགྲ་འདུལ་
གཉེན་སྐྱོང་བྱ་བཞག་སྤོངསཿ སྟོང་ལོག་མ་བྱེད་ལྷ་ཆོས་སྒྲུབསཿ མཛེ་བོ་
བཞིན་དུ་དམན་ས་ཟུངས༔ སྲོག་འཚོ་ལྷག་སྐྱོབས་ཙམ་ལས་གཞན༔ ཅི་
ཡོད་བླ་མའི་ཕྱོགས་སུ་ཕུལ དད་མོས་ཞིང་ས་བཟང་པོ་ལཿ ཕར་ཕྱིན་དྲུག་
གི་ལོ་འབྲས་ཐོབཿ སྟོང་ཉིད་བདེ་ཆེན་ཁང་བཟང་དུ༔ ཤེས་རབ་ཉམས་
རྟོགས་ཕ་ཕོགས་གསོགས༔ གཞན་དང་ལྟ་སྤྱོད་མ་མཚུངས་ཀྱང༔ ཆོས་དང་
རང་རྒྱུད་བརྟག་ཕེར་མཿ སུ་མ་མགུ་ཡང་ཞེ་བློ་བདེ འབྲལ་མེད་གཉུག་
མའི་འོད་གསལ་སྒོམསཿ ཕ་ཅིག་མཚོ་སྐྱེས་བླ་མ་ངའི ཕ་ཕོགས་ཐུགས་
བཅུད་ཟབ་མོའི་གཏེརཿ སློང་དང་མ་ནོར་དུས་བབ་ཚེ༔ ཐེ་ཚོམ་སྤོངས་
ལ་ཡི་གེར་ཐོབ༔ ཆོས་འདི་སྤང་རྒྱུ་ག་ལ་རུང༔ ཟགས་སུ་མ་འཇུག་བསྟན་
འགྲོར་སྤེལཿ བློ་ཡིད་ལས་སུ་མ་རུངས་བའི ལོག་རྟོག་མཁན་ལ་རླུང་ཕྱོགས་
ཙམཿ སྒྲོགས་མི་རུང་ངོ་སྙིང་གཏམ་ཡིན༔ ཟབ་གཏེར་གདོང་ལྔའི་འོ་མ་འདྲ



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གཏེར་གྱི་རྣམ་བཤད་ཨོ་རྒྱན་དགྱེས་པའི་མཆོད་སྤྲིན། །
བློ་ལྡན་གསེར་སྣོད་མ་གཏོགས་པའི༔ སྣོད་མིན་གྱི་མོས་ག་ལ་ཐུབ༔ རང་
གཞན་གཉིས་ཕོངས་མི་འདོད་འབྱུང༔ ཕྱི་མར་ལོག་ལམ་དམྱལ་བར་ལྟུང
སྙིང་གཏམ་ཡིན་ནོ་ཕ་ཡི་བུ༔ རང་དོན་གདོད་མའི་རྒྱལ་སར་ཁོརཿ གཞན་
དོན་འགྲོ་བློ་ཐབས་ཀྱིས་སྒྱུརཿ གྲོགས་སུ་མ་དང་མཁའ་འགྲོ་སྟེན རྒོལ་
བ་བྱུང་ན་འཕྲིན་ལས་བཅོལཿ བཀུར་སྟི་རྗེས་བྱེད་འཚོ་བ་ཡརཿ ལྷ་ཡིས་
སྦྱོར་ལ་བསམ་དོན་འགྲུབ༔ ཨོ་རྒྱན་ང་ཡི་བརྒྱུད་པ་ཟིན༔ གདུལ་བྱ་ཆུད་
མི་ཟ་བར་འགྱུརཿ གཏེར་འདོན་མཛད་ན་དེ་ལྟར་ལེགསཿ ཡིད་ལ་ཆོངས་
ཤིག་འདུས་པའི་ཚོགས༔ ཞེས་གསུངས་ཉ་རྒྱས་ཟླ་ཞལ་གྱིས༔ འཛུམ་པའི་
མདངས་ཕྱུང་རྗེས་བཟུང་ཞིངཿ དོན་ལྡན་གསུང་མཆོག་བདུད་རྩིའི་ཆབ༔
འདུས་པ་རྒྱ་མཚོར་བསྩལ་བའི་ཚེ དཔོན་སློབ་དགོངས་པ་གཅིག་ཏུ་འདྲེས
ཨ་ལ་ལ་ཧོ༔ གཏེར་གྱི་རྣམ་བཤད་ཉུང་བསྡུས་འདི༔ ཀ་དག་ཆོས་སྐུའི་
གཏེར་གནས་ནསཿ རིག་རྩལ་ཌཀྐི་གཡུ་བུན་མསཿ མི་ཤིགས་ཐིག་ལེའི་
སྒྲོམ་རྒྱ་ཕྱེསཿ སྐལ་བ་ཅན་གྱི་དཔལ་དུ་ཤོག ས་མ་ཡ༔ རྒྱ་རྒྱ་རྒྱ༔ ཞེས་པའང་རང་
ལོ་བཅུ་དགུ་ཆུ་ཡོས་ལོར། རྨི་ལམ་དག་པའི་སྣང་ཆ་ལ་བརྟེན་ནས་དུས་མཐའི་འཆོལ་སྤྱོད་རྒན་པོ་བན་
ཚེའམ་མིང་གཞན་འཇིགས་མེད་ཕུན་ཚོགས་འོད་གསལ་རྡོ་རྗེས་དག་པར་ཕབ་པ་དགེ།
97



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
se@e
6%9



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཐབས་ལམ་བདེ་སྟོང་དགའ་བཞིའི་གསང་ལམ།
པ
ཀཾཝ མ་ཅིག་མཁའ་འགྲོའི་གསང་མཛོད་ལས༔ ཐབས་ལམ་
མདོར་བསྡུས་བདེ་སྟོང་དགའ་བཞིའི་
གསང་ལམ་བཞུགས༔
ན་མོ་གུ་རུ་ཛྙཱ་ན་ཌཱཀྐི་ཡེ ཆགས་ཆེན་ལ་འཇུག་གདམས་པ་མཆོག
ཐབས་ལམ་བདེ་སྟོང་མངོན་གྱུར་ཐབསཿ རིགས་ལྡན་ཨ་ཙར་དཔའ་བོ་དང
གཟུངས་མཆོག་མཚན་ལྡན་མཚོ་རྒྱལ་མརཿ གཏད་དོ་སྲོག་ལས་གཅེས་པར་
ཟུངསཿ དང་པོ་མཚན་ལྡན་མུ་དྲ་མཆོག བརྟགས་འགུགས་སྦྱང་གསུམ་
བྱེད་པ་གལཿ དེ་ནས་དངོས་གཞིར་འཇུག་པ་ནི༔ རང་ཉིད་སྐད་ཅིག་དྲན་
རྫོགས་སཿ པདྨ་དཔའ་བོ་ཆེན་པོ་མཆོག དཀར་གསལ་ཞལ་གཅིག་ཕྱག་
གཉིས་པཿ སྤྱན་གསུམ་ཁྲོ་འཛུམ་བཞད་པའི་ཉམས༔ ཕྱག་གཡས་རྡོ་རྗེ་
མཁའ་ལ་གསོར༔ གཡོན་པས་དྲིལ་བུ་དཀུ་ལ་བརྟེན༔ གཅེར་བུ་རུས་པའི་
རྒྱན་གྱིས་མཛེསཿ ལྕང་ལོ་དུང་ཁང་གཞལ་ཡས་ན༔ སུམ་བརྒྱ་དྲུག་ཅུའི་
དཀྱིལ་འཁོར་ནི༔ འདབ་བཞི་ཆོས་འབྱུང་དཀར་གསལ་དབུསཿ ར་ལས་
བཛྲ་དཔའ་བོ་མཆོག སྐུ་མདོག་དཀར་ལ་མེ་ལོང་སྐུ ཞེ་སྡང་འཇོམས་



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཕྱིར་རྡོར་དྲིལ་བསྣམསཿ མགྲིན་པ་ལོངས་སྤྱོད་གཞལ་ཡས་ན༔ བཅུ་དྲུག་
བཀོད་པའི་དཀྱིལ་འཁོར་ནི༔ འདབ་བཞི་ཆོས་འབྱུང་གེ་སར་དབུསཿ ཙ་
ལས་རཏྣ་དཔའ་བོ་མཆོག སྐུ་མདོག་སེར་གསལ་མཉམ་ཉིད་སྐུ༔ ང་རྒྱལ་
འཇོམས་ཕྱིར་རྡོར་དྲིལ་བསྣམསཿ དྲན་པ་རྣམ་བཀོད་གཞལ་ཡས་ན༔ སུམ་
ཅུ་རྩ་གཉིས་དཀྱིལ་འཁོར་ནི༔ འདབ་བཞི་ཆོས་འབྱུང་མཐིང་གསལ་དབུསཿ
ཧྲིལས་སངས་རྒྱས་དཔའ་བོ་མཆོག སྐུ་མདོག་མཐིང་གསལ་ཆོས་དབྱིངས་
སྐུ༔ གཏི་མུག་འཇོམས་ཕྱིར་རྡོར་དྲིལ་བསྣམསཿ བསྐྱེད་བྱེད་སྤྲུལ་བའི་
གཞལ་ཡས་ན༔ དྲུག་ཅུ་རྩ་བཞིའི་དཀྱིལ་འཁོར་ནི༔ འདབ་བཞི་ཆོས་འབྱུང་
དམར་གསལ་དབུས༔ ཡ་ལས་པདྨ་དཔའ་བོ་མཆོག སྐུ་མདོག་དམར་
གསལ་སོར་རྟོག་སྐུ འདོད་ཆགས་འཇོམས་ཕྱིར་རྡོར་དྲིལ་བསྣམས༔ མྱོང་
བྱེད་བདེ་ཆེན་གཞལ་ཡས་ན༔ ཉི་ཤུ་རྩ་བཞིའི་དཀྱིལ་འཁོར་ནི༔ འདབ་
བཞི་ཆོས་འབྱུང་ལྗང་གསལ་དབུསཿ མ་ལས་ལས་ཀྱི་དཔའ་བོ་མཆོག སྐུ་
མདོག་ལྗང་གསལ་བྱ་གྲུབ་སྐུ༔ ཕྲག་དོག་འཇོམས་ཕྱིར་རྡོར་དྲིལ་བསྣམསཿ
བདག་ཉིད་དེ་ལྟར་བསྐྱེད་པའི་པང༔ ཡུམ་མཆོག་དཔའ་མོ་སྐུ་མདོག་དམརཿ
བདེ་སྟོང་ཆགས་དགའི་ཟུར་མིག་གཡོ༔ གཡས་པས་པདྨ་ཡབ་མགུལ་འཁྱུད༔
གཡོན་ཐོད་བདུད་རྩི་ཡབ་ལ་སྟོབསཿ བདེ་བའི་གར་གྱིས་ཡབ་ལ་རོལ
ཡུམ་གྱི་གནས་ལྔར་རྩ་འཁོར་དང ས་བོན་སྐུ་མདོག་ཡབ་དང་མཚུངས
100



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཐབས་ལམ་བདེ་སྟོང་དགའ་བཞིའི་གསང་ལམ།
པ
རིགས་ལྔའི་མཁའ་འགྲོས་པད་ཐོད་བསྣམསཿ གཞན་ཡང་ཡབ་ཡུམ་རྩ་
ཁམས་ཀུན༔ འོད་ལྔའི་ཐིག་ལེ་དྲ་བའི་ཀློངཿ རྩ་གསུམ་ཞི་ཁྲོ་དཔའ་བོ་དང
དཔའ་མོ་ཏིལ་གང་ལྟར་གསལ་ཞིངཿ བདེ་བའི་འོད་ཀྱིས་སྤྱན་དྲངས་དམིགས
སྤྱི་བོར་བླ་མ་སྐུ་མཐིང་ནག རྡོར་སེམས་ཆ་ལུགས་ཡུམ་སྦྱོར་བསྐྱེད༔ བདག་
གིས་མཁའ་མཉམ་འགྲོ་བའི་དོན༔ བདེ་སྟོང་ཡེ་ཤེས་རྟོགས་པར་བྱ༔ སྙམ་
པའི་སེམས་བསྐྱེད་སྔོན་དུ་བྱ༔ དེ་ནས་ཡུམ་དང་འཁྲིལ་བའི་དུསཿ ཡབ་
ཡུམ་ལྷ་ཡི་འདུ་ཤེས་དངཿ མཚན་མར་རྡོར་པད་འདུ་ཤེས་དངཿ བདེ་སྟོང་
གཉིས་མེད་འདུ་ཤེས་གསཿ དེ་ནས་ཡབ་གསང་ཧཱུྃ་ཡིག་ལས༔ དཀར་གསལ་
རྡོ་རྗེ་རྩེ་ལྔའི་སྦུབསཿ གསེར་མདོག་ཕཊ་ཀྱིས་བུ་ག་དགག མུ་དྲའི་བྷ་གར་
པཾ་ཡིག་ལས༔ དམར་གསལ་པདྨ་འདབ་བཞིའི་དབུས༔ མཐིང་སྔོན་ཕཊ་
ཀྱིས་བུ་ག་དགག དེ་ནས་རྡོ་རྗེ་པདྨར་སྦྱརཿ འཇམ་རླུང་བཟུང་ལ་འོག་
རླུང་དྲངས༔ བསྐྱེད་པའི་ལྷ་ཚོགས་ཐམས་ཅད་དངཿ རྩ་ཁམས་དཔའ་བོ་
མཁའ་འགྲོ་རྣམསཿ ཀུན་གྱིས་བདེ་སྟོང་དང་སྦྱོར་དམིགསཿ ཡབ་ཡུམ་ལྷ་
རུ་གསལ་བ་དང༔ རྩ་གསུམ་འཁོར་ལྔ་གསལ་གདབ་པའི ཡར་སྣེ་ཙནྡྲའི་
གདན་དབུས་སུ༔ ཐབས་མཆོག་དཔའ་བོ་ཡབ་མཆོག་སྤྱིརཿ ཧཾ་ཡིག་དཀར་
པོ་མགོ་ཐུར་བསྟན༔ ལྟེ་བར་སོར་བཞི་དམའ་བའི་ཐད བདེ་བསྐྱེད་སཱུརྱའི་
གདན་གྱི་དབུསཿ ཤེས་རབ་ཡུམ་མཆོག་ཨ་ཐུང་དམརཿ རེག་བྱ་ཚ་ལ་རྩེ་མོ་
101



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རྣོ༔ ཡེ་ཤེས་མེ་མཆོག་ཉུག་ཉུག་འབར༔ འོ་དང་དམ་འཁྱུད་འཕྲུལ་འཁོར་
གྱིས༔ སྤྱི་བོར་བཞུགས་པའི་ཧེ་རུ་དངཿ ལྷ་ཚོགས་བདེ་བའི་དགྱེས་བསྐྱེད་
པསཿ སྦྱོར་མཚམས་བྱང་སེམས་རྡུལ་ལྟར་བབསཿ ལུས་སེམས་བདེ་བའི་
ལྟེམ་ཁེང་བསྒོམ༔ བདེ་བ་རྫོགས་ནས་མི་ཟིན་ཚེ༔ བསྐྱོད་གྱིན་མི་བཟུང་
འཕྲོ་མཐུད་བཟུངཿ དེ་ཉིད་ལའང་ལས་དང་པོསཿ གཅན་གཟན་རྣམས་ཀྱི་
རླུང་ནང་འཐེན གླིང་བཞི་རི་རབ་ངོས་ལ་བཟུངཿ སྦྲུལ་ཚང་བྲག་ལ་བཅའ་
བ་དངཿ འབྲོང་མོ་ཟེ་ཁ་གཟེངས་བསྟོད་ཅིངཿ ལྷོ་ཕྱོགས་ཆུ་འཛིན་དབྱིངས་
ལ་སྒྲིལཿ སྤྱི་བོར་བདེ་ཆེན་འཁོར་ལོ་ཡི༔ བླ་མ་ཡབ་ཡུམ་བདེར་སེམས་
གཏད༔ རླུང་གཉིས་བསྡམས་ལ་བདེ་མེར་བཞག དེ་ནས་བདེ་བ་ཆུང་
སོང་ཚེ༔ ཡང་བསྐྱོད་དེ་ཀ་བཞིན་བཟུང་ནསཿ སྤྱི་བོ་དྭངས་མ་གཡོས་པའི་
ཚེ༔ བདུད་རྩིའི་རྣམ་པར་མགྲིན་པར་བབ༔ བདེ་བའི་ངོ་བོ་དགའ་བ་དང༔
སྟོང་པའི་འོད་གསལ་ཟུང་འཇུག་པསཿ ལུས་དང་རྩ་ཡི་སྒྲིབ་པ་དག བུམ་
པ་སྐུ་ཡི་དབང་ཐོབ་ཅིངཿ གཟུགས་ཁམས་སྐྱེ་བའི་སྒོ་བཅད་ནསཿ སྣང་
སྟོང་གཉིས་མེད་ཡེ་ཤེས་མཆོག མངོན་གྱུར་བསམ་ཞིང་རླུང་ཁ་སྦྱོར
དྭངས་མ་སྙིང་གར་བབ་པའི་ཚེ༔ བདེ་བའི་ངོ་བོ་མཆོག་དགའ་དངཿ སྟོང་
པ་ཆེན་པོའི་འོད་གསལ་གཉིསཿ ཟུང་འཇུག་ངག་དང་རླུང་སྒྲིབ་དག གསང་
བ་གསུང་གི་དབང་ཐོབ་ཅིང༔ འདོད་ཁམས་སྐྱེ་བའི་སྒོ་བཅད་ནསཿ གསལ་
102



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཐབས་ལམ་བདེ་སྟོང་དགའ་བཞིའི་གསང་ལམ། པ
སྟོང་གཉིས་མེད་ཡེ་ཤེས་མཆོག མངོན་གྱུར་བསམ་ཞིང་རླུང་ཁ་སྦྱོར
དྭངས་མ་ལྟེ་བར་བབ་པའི་ཚེ༔ ཁྱད་པར་དགའ་བའི་ཡེ་ཤེས་དངཿ རབ་
ཏུ་སྟོང་པའི་འོད་གསལ་གཉིས༔ ཟུང་འཇུག་ཡིད་དང་ཐིག་ལེ་ཡི༔ སྒྲིབ་
དག་ཐུགས་ཉིད་ཤེར་དབང་ཐོབ༔ རང་བཞིན་བརྒྱད་ཅུའི་རྟོག་ཚོགས་
འགགསཿ ཕྱག་རྒྱར་འཛིན་པའི་རྟོག་པ་སྤངསཿ གཟུགས་མེད་ཁམས་སྐྱེས་
སྒོ་བཅད་ནསཿ བདེ་སྟོང་གཉིས་མེད་ཡེ་ཤེས་མཆོག མངོན་གྱུར་བསམ་
ཞིང་རླུང་ཁ་སྦྱོར༔ དྭངས་མ་གསང་གནས་བབ་པའི་ཚེ༔ ལྷན་ཅིག་སྐྱེས་
དགའི་ཡེ་ཤེས་དངཿ ཐམས་ཅད་སྟོང་པའི་འོད་གསལ་གཉིསཿ ཟུང་འཇུག་
ཉོན་ཤེས་སྒྲིབ་པ་དག སྣང་གསུམ་འདྲེས་པའི་བག་ཆགས་བཅོམ ཀ་
དག་ཚིག་གི་དབང་མཆོག་ཐོབ གཉིས་མེད་ཡེ་ཤེས་ནུས་པ་ཐེབསཿ སྙོམས་
འཇུག་དབང་གི་ས་བོན་ཐེབསཿ རིག་སྟོང་གཉིས་མེད་ཡེ་ཤེས་མཆོག
མངོན་གྱུར་བསམ་ལ་རླུང་ཁ་སྦྱོརཿ དེ་ཚེ་རྟོག་པ་མཐའ་དག་གྲོལཿ བདེ་སྟོང་
ངོས་བཟུང་མེད་སྙམ་སྐྱེསཿ ངོས་བཟུང་རྗེས་ཤེས་བསྐྱངས་པའི་ཚེ༔ བདེ་
སྟོང་རྟོགས་པ་མངོན་དུ་གྱུར༔ དྭངས་མ་མི་གཏོང་སྙིང་རུས་ཀྱིསཿ དམ་བཅའ་
དམ་པོར་བཟུང་བྱས་ལཿ བདེ་སྟོང་ངོས་མ་ཟིན་བར་དུ ཆགས་མེད་ཆགས་
པའི་བདེ་བ་ལཿ མ་ཞེན་བདེ་སྟོང་དོན་ལ་བལྟ༔ ཞེན་ན་འཁོར་བའི་སྒྲོག་
གིས་བཅིངསཿ འདོད་ཆགས་དུག་མཚོ་ཁོལ་མའི་ནང༔ སྟོང་ཉིད་ཡེ་ཤེས་
103



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བདེ་བ་རྙེདཿ ཉོན་མོངས་ནང་ནས་ཡེ་ཤེས་ལེན༔ བདེ་སྟོང་དགའ་བཞིའི་
དོན་ལ་བལྟ༔ དགའ་ཆེན་དགའ་བྲལ་མཆོག་གི་ལམ བདེ་ཆེན་བདེ་བྲལ་
ཆགས་མེད་ངང བདེ་བ་རིག་པའི་རྣམ་པར་འཆརཿ སངས་རྒྱས་དགོངས་
པ་སེམས་ལ་འཕོ༔ ཚེ་འདིར་འཇའ་ལུས་མངོན་དུ་གྱུརཿ འབྲེལ་ཚད་དྷུ་མ་
ཐ་ལར་ཁྲིད༔ རེག་གྲོལ་ཉེ་ལམ་ཨ་ནུའི་ཆོས༔ སྙིང་ལས་གཅེས་པའི་སྤྱི་རྒྱ
དེ་ནས་བཟུང་བའི་དྭངས་མ་དྲངས་པ་ནི གསང་བ་རྡོ་རྗེའི་བུ་ག་རུ དྭངས་
མ་ཧཱུྃ་གི་རྣམ་པར་གྱུརཿ བདེ་བ་སྐར་མདའ་འཕངས་པ་བཞིན སྤྱི་གཙུག་
རྒྱང་གིས་སོང་བར་བསམ༔ ངག་ཏུ་ཧིཀ་ཅེས་སྒྲ་བདུན་བརྗོད༔ སྤྱི་མགྲིན་
སྙིང་ལྟར་སོང་བར་བསམ༔ དེ་ལྟར་ལན་གསུམ་བྱ་བ་གནསཿ དེ་ནས་རྩར་
བཀྲམ་རླུང་བསྲེ་ཞིངཿ རང་ཉིད་ཁྱི་ཡི་འདུག་སྟངས་ཀྱིས མིང་མེད་རྩ་བར་
མཐེ་བོང་བཙུགས ཁུ་ཚུར་བཅིངས་ཏེ་ས་ལ་བཙུགསཿ ངག་དུ་ཧ་སིབ་ཅེས་
བརྗོད་དེ༔ ལན་གསུམ་དྲག་ཏུ་འཐེན་བྱས་ལཿ རླུང་བཟུང་གཡས་སུ་ལན་
གསུམ་སྤྲུགས༔ གཡོན་དུ་དེ་དང་རིགས་འགྲེའོ༔ དེ་ནས་ལུས་སྤྲུག་ཤར་
ཤར་ རླུང་བཟུང་ལན་གྲངས་གསུམ་དུ་བྱ༔ དེ་ཚེ་གློད་ལ་བྱ་བྲལ་ངང༔
དལ་ཅིག་རང་བབ་གཉུག་མ་སྐྱོངསཿ རྗེས་མཐར་དགེ་རྩ་བྱང་ཆུབ་བསྔོ༔
ལས་རིམ་དམིགས་སྦྱོར་གནད་བསྡུ་ན༔ ཡབ་ཡུམ་སྙོམས་པར་ཞུགས་པའི་
ཚེ༔ སྦྱོར་མཚམས་འོད་ཟེར་ཕྱོགས་བཅུར་འཕྲོསཿ དཔག་ཡས་མཆོད་སྤྲིན་
104



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཐབས་ལམ་བདེ་སྟོང་དགའ་བཞིའི་གསང་ལམ།
པ
ཡོངས་སུ་སྤྲོསཿ དུས་གསུམ་རྒྱལ་བའི་ཐུགས་རྒྱུད་བསྐུལ༔ བྱིན་རླབས་
དབང་དང་དངོས་གྲུབ་ཀུན༔ མ་ལུས་བདག་ལ་ཐིམ་པར་དམིགསཿ སླར་
ཡང་འོད་ཟེར་སྣ་ཚོགས་འཕྲོས༔ ཁམས་གསུམ་འཁོར་བའི་ལས་ཉོན་སྦྱངསཿ
འགྲོ་ཀུན་གདོད་མའི་གཞིར་གྲོལ་དམིགསཿ ཡང་ན་སྦྱོར་མཚམས་འོད་
དཀར་འཕྲོས༔ བདག་ཅག་དཔོན་སློབ་འགྲོ་ཀུན་གྱི༔ ནད་གདོན་སྡིག་སྒྲིབ་
མི་འདོད་རྐྱེན རྟེན་འབྲེལ་ཉེས་པའི་ཕྱོགས་ཞི་དམིགསཿ ཡང་ན་འོད་
ཟེར་གསེར་མདོག་འཕྲོས༔ ཚེ་བསོད་དཔལ་འབྱོར་ཀུན་རྒྱས་བསམཿ ཡང་
ན་འོད་དམར་ཕྱོགས་བཅུར་འཕྲོསཿ འཁོར་འདས་སྲིད་གསུམ་དྭངས་བཅུད་
ཀུན༔ རང་དབང་མེད་པར་དབང་འདུས་བསམ༔ ཡང་ན་འོད་ཟེར་ལྗང་
ནག་ལསཿ སྤྲུལ་བའི་ཕོ་ཉ་གྲངས་མེད་འཕྲོས༔ དམ་ཉམས་ཞིང་བཅུའི་དགྲ་
བོ་དངཿ མཚན་འཛིན་རྟོག་པའི་དགྲ་བགེགས་རྣམསཿ བདེ་སྟོང་ཕྱག་རྒྱས་
ཀློང་དུ་བསྒྲལ༔ བསྒྲལ་འདྲེན་ཆོས་སྐུའི་རྒྱས་གདབ་བསམ བུ་འདོད་
འོད་ཟེར་སྣ་ཚོགས་འཕྲོས༔ རབ་འབྱམས་རྒྱལ་བའི་ཞིང་ཀུན་གངཿ དུས་
གསུམ་རྒྱལ་དང་རྒྱལ་སྲས་མཆོད༔ ཐུགས་མཉེས་རྒྱལ་ཀུན་ཐུགས་ཀ་དངཿ
ཡང་ན་སྤྱི་ཡི་བླ་མ་ཟུརཿ སྦྱོར་མཚམས་འོད་ཟེར་བ་ཐག་ལྟརཿ བྱུང་བའི་
བསྟན་འགྲོའི་རྒུད་གསོ་ཞིང༔ འབྲེལ་ཚད་རིག་འཛིན་སར་འདྲེན་པའི ལས་
སྨོན་མཐུན་པའི་སྲས་དམ་པཿ འོད་དཀར་ཐིག་ལེའི་རྣམ་པ་རུ༔ ཡབ་ཀྱི་
105



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཞལ་ཞུགས་སྐུའི་དབྱིབས་བརྒྱུད༔ རྡོ་རྗེ་ནས་ཐོན་ཡུམ་མཁར་ཞུགས
ལྷུམས་ཞུགས་འཚེ་བྲལ་གནས་པར་དམིགས༔ གསང་མཆོད་ཕུལ་ན་རྩ་
སྔགས་མཇུག མ་ཧཱ་སུ་ཁ་པཱུ་ཛ་ཧོ གཞན་ཡང་ལས་དམིགས་བཅུ་གསུམ་
ཉིད༔ གབ་པ་མངོན་ཕྱུང་ཉིད་དུ་གསལ༔ ཨེ་མ་གསང་བ་ཆེས་གསང་བ
ཡང་གསང་ཐུགས་ཀྱི་མན་ངག་འདི༔ སྙིང་ལས་སྙིང་བྱུང་ལག་མཐིལ་བཀྲམ༔
ཟབ་གསང་རྡོ་རྗེ་སྙིང་པོའི་ལམ ཟབ་དོན་བདུད་རྩིའི་ཐིག་པ་འདིསཿ ཀུན་
བཟང་རྡོ་རྗེ་འཆང་གི་སརཿ འབད་མེད་ཚེ་ལུས་གཅིག་གིས་བསྒྲོད༔ སྒྱུ་
ལུས་ལྷ་སྐུར་སྨིན་པ་ཡི༔ ཐབས་ཟབ་ལམ་བྱེད་ཆགས་ལམ་པཿ གྲོང་ནག་
ཁྲོད་ནས་སངས་རྒྱས་ཐབསཿ པདྨ་དཔའ་བོ་ང་ཡིས་གདམསཿ གསང་བ་
ཡང་གསང་སྲོག་གི་རྒྱ རྗེས་སྤྱོད་དབེན་གནས་དུར་ཁྲོད་དངཿ ཁྱད་པར་
མཁའ་འགྲོའི་སྒྲུབ་གནས་སྟེན རིག་མ་མན་ངག་དམ་རྫས་རྣམས གཞན་
ལ་མི་བསྟན་གསང་བར་བྱ༔ རིག་མ་མཁའ་འགྲོ་དངོས་བལྟ་ཞིངཿ བརྩེ་
གདུང་དད་འདུན་རྒྱུན་མི་བཅསཿ ཀུནྡྷ་མི་ཉམས་བཅུད་ཟས་བརྟེན༔ རང་
ལུས་ལྷར་མོས་ངལ་བ་སྤངསཿ བུད་མེད་ཀུན་ལ་མི་སྨོད་ཅིངཿ དད་གུས་
དག་སྣང་སྦྱངས་པ་གཅེསཿ ནམ་རྒྱུན་དུས་སུ་མ་ཆགས་པརཿ དབབ་སྐྱིལ་
འདྲེན་བཀྲམ་བྱེད་པ་གནད ཚོགས་མཆོད་སྦྱིན་སྲེག་ཡིག་བརྒྱ་སོགས
གསང་སྔགས་སྤྱི་ཡི་ལག་ལེན་གནསཿ དེ་ལྟར་ཐབས་ཀྱི་ལམ་ཟབ་མོ༔ ཨ་
106



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཐབས་ལམ་བདེ་སྟོང་དགའ་བཞིའི་གསང་ལམ།
པ
ཙར་དཔའ་བོ་དོན་འགྲུབ་དང༔ དབྱངས་ཅན་རྣམ་སྤྲུལ་མཚོ་རྒྱལ་མར༔
གཏད་དོ་དགོངས་པའི་སྒྲོམ་དུ་སྦོས༔ གཉེར་རོ་སྔགས་བདག་མ་མོར་བཅོལ
དམ་ཉམས་ལག་ཏུ་མ་ཤོར་ཅིག༔ དམ་གཙང་སྣོད་ལྡན་རྣམས་ལ་སྤེལཿ དམ་
རྒྱ་གསང་རྒྱ་གཏད་དོ་རྒྱ ས་མ་ཡ༔ རྒྱ་རྒྱ་རྒྱ༔ བཀའ་གསང་དམ་ཚིག་གི་རྒྱ༔ ཞེས་པ་འདིའང་
ཚེ་རབས་གཏན་གྱི་གྲོགས་མཆོག་མཚོ་རྒྱལ་ཌཀྐིའི་དངོས་སྤྲུལ་ཏཱ་རེ་ལྷ་མོས་ཐབས་ཤེས་མཚོན་པའི་བཀྲ་
ཤིས་དགེ་བའི་སྐྱེས་བཅས་ཡང་ཡང་བསྐུལ་ངོར། དུས་མཐའི་གཏེར་མིང་འཆོལ་བོ་ནམ་སྤྲུལ་འཇིགས་
མེད་ཆགས་སྤྱོད་རོལ་བའི་རྡོ་རྗེས་བྲིས་པ་དགེ།
པ་
107



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
108



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མན་ངག་ཀུན་བཟང་ཐུགས་ཀྱི་ཐིག་ལེ།
པ་
ཐོ༔ ཟབ་གསང་ཊཀྐིའི་སྙིང་ཐིག་ལསཿ ཌཀྐིའི་གཙོ་མོ་མཐིང་
འོད་འབར་མའི་ཉེ་བརྒྱུད་ཀྱི་ཟབ་ཏིག་འོད་གསལ་
རང་ངོ་སྤྲོད་པའི་མན་ངག་ཀུན་བཟང་
ཐུགས་ཀྱི་ཐིག་ལེ་
བཞུགསཿ
དུས་གསུམ་རྒྱལ་བ་མ་ལུས་བསྐྱེད་པའི་ཡུམ༔ རང་རིག་མཐིང་
འོད་འབར་མར་གུས་པས་འདུད༔ བདེ་ཆེན་ཡེ་ཤེས་དབྱིངས་ཀྱི་ཌཱཀྐི་མ
བདེ་བ་ཐམས་ཅད་འབྱུང་བའི་གཞི་གཅིག་པཿ བདེ་སྟོང་གཉིས་སུ་མེད་པའི་
སྒྱུ་འཕྲུལ་ལཿ བརྟེན་ནས་བདེ་བའི་ཡེ་ཤེས་བསླབ་པར་བྱ༔ དོན་དམ་འོད་
གསལ་དབྱིངས་ན་འཁོར་འདས་མཉམ སྲིད་ཞི་གཉིས་མེད་ཤར་གྲོལ་ཀ་
ནས་དག སྤྲོས་པའི་མཐའ་དང་བྲལ་བའི་དབྱིངས་ཆེན་པོ༔ རྣམ་དག་རྡོ་
རྗེ་བཙུན་མོའི་དཀྱིལ་འཁོར་ཆེ༔ རང་བྱུང་གཅིག་ཏུ་གྲོལ་བའི་རྒྱལ་པོ་ནི༔
ཡེ་གྲོལ་ཡིན་པས་བསྐྱར་དུ་གྲོལ་མ་དགོས༔ ཡོངས་སུ་གྲོལ་བས་འབད་དང་
རྩོལ་བ་བྲལ༔ ཅེར་གྱིས་གྲོལ་བས་དངོས་པོ་གང་མ་གྲུབ༔ མཐའ་ལས་
གྲོལ་བས་དམིགས་མེད་ནམ་མཁའ་ལྟརཿ མ་ལུས་འགྲོ་བ་ཀུན་གྱི་གཞི་རྒྱུད་
109



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལཿ ཀུན་བཟང་བདེ་ཆེན་རྡོ་རྗེ་བཙུན་མོ་དངཿ ཡེ་ནས་འབྲལ་མེད་མ་འཁྲུལ་
འཁྲུལ་མ་མྱོང ཐ་སྙད་ཚིག་དང་ཡིད་དཔྱོད་མཚན་རྟོག་བྲལཿ རང་བབ་
ཤེས་རབ་མིག་དང་མ་ལྡན་ན ལོང་བས་ལག་ནོམ་བྱས་པས་ཇི་ལྟར་ཤེས
ཐབས་ཀྱི་མན་ངག་རང་བཞག་གནད་ལྡན་མཿ གང་ཟག་དག་ལ་དབང་པོ་
རྣོ་རྟུལ་མེདཿ གཟུང་འཛིན་མ་རིག་སྤྲིན་ཚོགས་བསལ་བའི་ཚེ༔ རང་བྱུང་
འོད་གསལ་རིག་པའི་ཉི་འོད་འབརཿ ཆོས་ཉིད་དབྱིངས་ལ་འོད་གསལ་ཆེན་
པོ་ཞེསཿ ཚིག་ཙམ་ཐ་དད་བླ་དག་ཙམ་དུ་ཟདཿ དོན་ལ་རང་བྱུང་འདུ་འབྲལ་
མེད་པའི་གཤིས༔ ཐ་མལ་ད་ལྟའི་ཤེས་པ་རང་ཀ་མཿ མ་བཅོས་མ་སྒྱུར་
རང་སར་ལྷུག་པར་ཞོག ངོ་བོ་སྟོང་པ་བདེ་ཆེན་ཆོས་ཀྱི་སྐུ༔ གསལ་སྣང་
མ་འགགས་རང་བཞིན་ལོངས་སྤྱོད་རྫོགས༔ ཐུགས་རྗེ་སྣ་ཚོགས་འཆར་བ་
སྤྲུལ་སྐུའི་མཿ སྐུ་གསུམ་ཡེ་རྫོགས་ཡེ་ཤེས་ཆེན་པོའི་སྐུ༔ སྐད་ཅིག་གསུམ་
གྱི་མིང་དང་བྱེ་བྲག་གིས༔ གྲོལ་དང་འཁྲུལ་བ་ཞེས་པའི་མིང་དུ་བཏགས༔
རྣམ་རྟོག་རྗེས་འདེད་འཁྲུལ་བ་རང་མཚན་པརཿ མ་ཞེན་མི་འཆིང་འཆིང་
བར་ག་ལ་འགྱུརཿ འདི་ལྟར་མ་དག་སྣང་བའི་ཆོས་ཐམས་ཅད ཨ་འཐས་
སེམས་ཀྱི་འཁྲུལ་བའི་རང་གཟུགས་ཏེ༔ འཁྲུལ་བ་བརྟས་པས་སྣོད་བཅུད་
གཉིས་སུ་སྣངཿ མིག་ཡོར་ཆུ་ཟླ་སོགས་ལ་དེར་འཛིན་བཞིན༔ རང་བྱུང་
ཆེན་པོ་གསུམ་གྱི་གནད་ལྡན་མཿ འབད་དང་རྩོལ་བས་ཡང་བསྐྱར་དག་མ་
110



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མན་ངག་ཀུན་བཟང་ཐུགས་ཀྱི་ཐིག་ལེ། པ
དགོསཿ ཐམས་ཅད་བདེ་ཆེན་ཡེ་ཤེས་ལྔ་ཡི་ཞིང༔ རྣམ་དག་དཀྱིལ་འཁོར་
གསུམ་དུ་ལྷུན་གྱིས་གྲུབ༔ སེམས་ཀྱིས་སེམས་ལ་བལྟ་འམ་སྟོང་སྒོམ་གྱིས
མུན་རྡོ་འཕེན་ནམ་རྟག་ཆད་མཐར་ལྷུང་ངམ༔ བ་གླང་ཁྱིམ་བཞག་ཕྱིར་རྗེས་
གཅོད་པ་རྣམསཿ འཛིན་རྟོག་ཨ་འཐས་ངལ་བ་སྡུག་བསྔལ་རྒྱུ མ་སྤངས་
གཉུག་མ་ཆེན་པོའི་དོན་མི་མཐོང དེར་འཛིན་བྲལ་བའི་གཉུག་མའི་ཡེ་ཤེས་
དེ༔ གཞན་ནས་གསར་དུ་སྒྲུབ་པ་མ་ལགས་ཏེ༔ ཡེ་ནས་རང་དང་སྐད་ཅིག་
འབྲལ་མ་མྱོང དེ་ལ་མ་དག་ཞེས་བྱ་རྡུལ་ཙམ་མེད༔ དག་པའང་དམིགས་
སུ་མཚོན་པའི་དཔེ་དང་བྲལ དག་དང་མ་དག་ཡོད་མེད་ཡིན་མིན་དང༔
བཟང་ངན་སྤང་བླང་རེ་དོགས་གཉིས་འཛིན་གྱིསཿ ཆེད་གཏད་དམིགས་བྲལ་
རང་བྱུང་རྫོགས་པ་ཆེ ལྟ་བའི་བལྟ་བྱ་ལྟ་བྱེད་ཀུན་དང་བྲལ༔ སྒོམ་དང་
སྤྱོད་པ་འབྲས་བུའང་དེ་བཞིན་དེ༔ ཡུལ་རྣམས་ཡེ་ནས་རང་གི་ངོས་ནས་སྟོང
སངས་རྒྱས་ཐུགས་ནི་མཁའ་ལྟར་མཐའ་དབུས་བྲལ༔ སེམས་ཅན་སེམས་
ནི་བུམ་ནང་ནམ་མཁའ་བཞིན གུད་དུ་བཅད་པས་སྲིད་ཞི་གཉིས་སུ་སྣང
རྣམ་ཐར་གསུམ་ལྡན་མཐིང་འོད་འབར་མའི་ཐུགསཿ སྣང་སྲིད་འཁོར་འདས་
ཀུན་ལ་ཁྱབ་པ་སྟེ༔ དབྱིངས་ཀྱི་ངང་ན་དགེ་སྡིག་བླང་དོར་བྲལ༔ མཉམ་
པར་བཞག་ལ་དམིགས་པའི་གཏད་སོ་བྲལཿ སྤྱོད་པ་ཡིན་མིན་སྤང་བླང་
ཀུན་དང་བྲལ༔ བདེ་དང་གསལ་བ་སྣང་སྟོང་མི་རྟོག་པཿ གང་ཡང་ཡིད་
111



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དཔྱོད་ལས་གྲུབ་དམིགས་བཅས་ཀྱིསཿ མ་བསླད་རྐྱེན་གསུམ་བྲལ་བའི་སྟོན་
ནམ་བཞིན༔ དུས་གསུམ་སྒྲིབ་བྲལ་གནས་ལུགས་རང་གི་བབ མཐོང་
བས་གདོད་མའི་ཀུན་བཟང་རང་ཞལ་མཇལཿ དྲན་པས་སྲིད་ཞིའི་རྒུད་པ་
མ་ལུས་འཇོམསཿ སྤྱོད་པ་ནམ་མཁའི་རྣལ་འབྱོར་རྒྱལ་པོར་འགྱུརཿ འདི་
ནི་ཟབ་མོ་ཁྲེགས་ཆོད་སྒོམ་པའི་མཐིལཿ སྐལ་ལྡན་སྙིང་གི་བུ་ལ་གཏད་དོ་
རྒྱ དམ་མེད་ལོག་ལྟ་མཁན་ལ་གསང་རྒྱས་ཐོབཿ འཆོལ་བར་སྤྱོད་ན་སྙིང་
ཁྲག་སྲུང་མས་བཞེསཿ དཔལ་ལྡན་སྔགས་ཀྱི་སྲུང་མས་ཐུབ་པར་སྲུངས༔
སྐལ་བཟང་དམ་ལྡན་རྣམས་དང་ལེགས་འཕྲད་ནསཿ རིག་པའི་རང་ངོ་རང་
སར་འཕྲོད་གྱུར་ཅིག༔ ས་མ་ཡ༔ རྒྱ་རྒྱ་རྒྱ༔ གཏེར་རྒྱ༔ སྦས་རྒྱ༔ གཏད་རྒྱ ཝི ཞེས་པའང་
རབ་བྱུང་བཅུ་བདུན་པའི་དབང་ཆེན་སྤྲེལ་ལོའི་ཟླ་༩ཚེས་༡༢ལ་དུས་མཐའི་གཏེར་མིང་གཞི་ཆེན་ནམ་སྤྲུལ་
འཇིགས་མེད་ཕུན་ཚོགས་དང་། ཨ་པཾ་གཏེར་སྟོན་སྲས་མོ་ཏཱ་རེ་ལྷ་མོ་ཟུང་གིས་དགོངས་བརྡ་དབྱེར་མེད་
ངང་ནས། ཀློང་ཆེན་གདན་ས་གངས་རི་ཐོད་དཀར་མགུལ་དུ་བྲིས་པས་མ་ལུས་འགྲོ་བ་ཡོངས་ཀྱིས་གདོད་
མའི་མགོན་པོ་ཀུན་ཏུ་བཟང་པོའི་རང་ཞལ་མངོན་དུ་མཇལ་བའི་རྒྱུར་གྱུར་ཅིག
112



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མན་ངག་ཀུན་བཟང་ཐུགས་ཀྱི་ཐིག་ལེ།
པ་
༄༅། །མཁའ་འགྲོའི་ཆོས་སྐོར་ལས༔ བློ་ཡིད་བདེ་ཞིང་སྐྱིད་པའི་མན་ངག་ནི༔
ཛ་ཏི་སྙིང་ཞོ་ཨ་གར་ལི་ཤི་དང༔ ཨ་རུ་གུར་གུམ་རྟག་དུ་ཅོང་ཞི་རྣམས
སྨན་དུ་བརྟེན་ཅིང་སྙིང་གི་རྩ་སྦུག་དེ༔ སྟོང་སང་དབུས་སུ་ཡི་གེ་བོ་དམར་
རམཿ ཨོཾ་ཨཱ༔ཧཱུྃ་ལྷ་ཡི་ངོ་བོར་གསལཿ དེ་ལས་འོད་འཕྲོས་དབང་པོའི་སྐྱོན་
ཐམས་ཅད༔ དུད་ཁུང་ནང་ནས་དུ་བ་ལྟར་ཕྱིར་སོང༔ ཕྱོགས་བཅུའི་སྲིད་
ཞིའི་ནུས་བཅུད་དཔལ་ཡོན་དངཿ བརྟན་གཡོའི་དྭངས་མ་བསྡུས་ཏེ་ས་བོན་
ལཿ ཐིམ་པའི་དམིགས་པ་སྤྲོ་བསྡུ་ཡང་ཡང་བྱ དེ་མཐར་རང་སེམས་འཛིན་
མེད་ངང་དུ་བཞག རང་བབ་ལྷོད་པོའི་ངང་དུ་ལེགས་བཞག་པཿ ཏདྱ་ཐ
ཨོཾ་ཚོམ་མེའུ་ལེ་ནི་དུ་ཀ་ཐཾ་སྭཱ་ཧཱ། ཞེས་པའི་སྔགས་འདི་ཉིན་བཞིན་གང་བདེ་རུ༔ ཅུང་ཟད་
བཟླས་ན་ཡིད་དབང་རྣལ་དུ་ཕེབ བག་དྲོ་ཤིན་ཏུ་སྐྱིད་ཅིང་འཁོར་རྣམས་ཀྱང༔ བཀྲ་ཤིས་བདེ་ལེགས་ཡོན་
ཏན་ཚད་མེད་འཐོབ༔ ཞེས་པའང་ཨོ་རྒྱན་ནམ་མཁའ་གླིང་པ་དང་ཏཱ་རེ་དེ་ཝི་ཟུང་གིས་ཤར་མར་བྲིས་པ་དགེ །
113



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འF
A
སྣ
སྟེ
༣
#*
114



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མན་ངག་དྲི་མེད་འོད་ཀྱི་ཐིག་ལེ། །
༄༅། །མན་ངག་དྲི་མེད་འོད་ཀྱི་ཐིག་ལེ་བཞུགས་སོ། །
ཨེ་མ༔ བརྗོད་མེད་མི་ཤིགས་གཉུག་མའི་ཕོ་བྲང་ནསཿ ང་ནི་རང་རིག་
དོན་གྱི་མཁའ་འགྲོ་མ༔ ཛྷཱ་ན་ས་ར་བདེ་སྟོང་སྒྲོལ་མ་ཡིན༔ ཐོག་མེད་དུས་
ནས་ད་ལྟའི་བར་དག་ཏུ ང་དང་སྐད་ཅིག་འབྲལ་བ་མེད་མོད་ཀྱངཿ ཨ་
འཐས་གཟུང་འཛིན་སྒྲིབ་པའི་རང་ཞལ་བསྒྲིབསཿ ང་ཉིད་ཇི་བཞིན་མ་མཇལ་
ཨ་རེ་མཚརཿ ཀུན་རྟོག་སེམས་ཀྱི་སྤྲོས་པའི་རྫུན་རིས་ལཿ བདེན་ཞེན་
འཛིན་པའི་འཆིང་བའི་འགྲོ་ཀུན་གྱི༔ གཞི་རྒྱུད་བདེ་གཤེགས་སྙིང་པོ་ང་ཡིན་
ཀྱང༔ རང་ངོ་རང་གིས་མ་ཤེས་གད་མོ་བྲོ འཁྲུལ་བྲལ་དུས་གསུམ་རྒྱལ་
བའི་དགོངས་པའི་གཞི༔ རིག་པ་ཡེ་ཤེས་ཆེན་པོའི་ངོ་བོ་དེ༔ ཡེ་ནས་རང་
ལ་གནས་པར་མ་ཤེས་པརཿ ཕྱི་རོལ་ངལ་བས་བཙལ་བ་དགོད་རེ་བྲོ ཡེ་
ནས་རང་རིག་སྐྱེ་མེད་ཆོས་སྐུའི་ངང༔ ལྟ་སྒོམ་སྤྱོད་པའི་སྒྲོག་གིས་མ་བཅིངས་
པར འཛིན་མེད་རང་བབ་ངང་དུ་རང་བཞག་ན༔ བློ་འདས་དོན་གྱི་མཁའ་
འགྲོའི་རང་ཞལ་མཇལཿ ཐ་མལ་ད་ལྟའི་ཤེས་པ་རང་ག་མཿ མ་བཅོས་མ་
སྒྱུར་གུ་ཡངས་རྒྱ་ཡན་ངང རང་སར་བཞག་ཚེ་འཛིན་མེད་གཉུག་མའི་
གཤིསཿ རྩོལ་མེད་དོན་གྱི་རང་རིག་མཁའ་འགྲོར་མཇལཿ ང་ནི་གང་ནས་
115



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འོང་དང་གར་སོང་མེདཿ ཡེ་གནས་གཉུག་མའི་ངང་དུ་འདུ་འབྲལ་མེད༔
བཙལ་ནས་བསྐལ་བའི་བར་དུ་རྙེད་མི་སྲིད མ་བཙལ་རང་སར་ཞོག་དང་
རང་ཞལ་མཇལཿ དེང་སང་བླུན་པོ་ཟོལ་མའི་སྟོན་པ་ཚོས གཟུང་འཛིན་
སེམས་ཀྱི་སྤྲོས་པའི་གཏད་སོ་ཅན༔ འཛིན་ཞེན་འཆིང་ཐག་གྱིས་བཅིངས་
རང་མཚན་པཿ སྒོམ་གྱི་སྙིང་པོར་འཛིན་པ་འཁྲུལ་བའི་རྒྱུ༔ འོད་གསལ་
འདུས་མ་བྱས་པའི་ཆོས་ཉིད་ལཿ བཅོས་མའི་ལམ་གྱིས་ངལ་བ་མི་དགོས་
པསཿ གཏད་མེད་འཛིན་བྲལ་མ་བཅོས་རང་བཞག་ ཀུན་བཟང་དགོངས་
པའི་གཏན་སྲིད་རང་སར་ཟིན༔ ཌཱཀྐི་ང་ནི་སྐྱེ་མེད་དབྱིངས་ནས་འོངས
འདི་ལ་གནས་སོགས་དུས་གསུམ་སྤྲོས་པ་བྲལཿ བཅོས་ལྷད་བྲལ་འདི་གཞུག་
མའི་ངང་དུ་གནས༔ ནམ་ཡང་འདུ་འབྲལ་མེད་དོ་རྡོ་རྗེའི་ཚིག༔ འཕོ་འགྱུར་
མེད་དོ་ཟང་ཐལ་ནམ་མཁའ་ཆེ༔ དམིགས་སུ་མེད་དོ་མཐའ་དབུས་ཀུན་དང་
བྲལཿ ཡེངས་སུ་མེད་དོ་བློ་འདས་གཉུག་མ་རཿ བརྗོད་བྲལ་ཤེས་རབ་ཡུམ་
གྱི་ངོ་བོ་ལཿ ང་དང་ཁྱོད་ཅེས་འཛིན་པའི་གཏད་སོ་བྲལཿ སྨྲ་བསམ་བརྗོད་
བྲལ་རང་བྱུང་རིག་པའི་ངང༔ སྲིད་ཞི་གཉིས་མེད་སྣང་སྲིད་ཡེ་ནས་དག
འཁོར་འདས་གཉིས་མེད་རིག་པ་གཅིག་གི་ངང མཉམ་བརྡལ་ཀ་དག་
ཁྲེགས་ཆོད་དགོངས་པའི་མཐིལ༔ འདི་ནི་དུས་གསུམ་རྒྱལ་བའི་ཐུགས་
ཡིན་པསཿ འདི་དོན་རྟོགས་ཚེ་མ་འབད་རང་སར་གྲོལཿ གདམས་བཅུད་
116



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མན་ངག་དྲི་མེད་འོད་ཀྱི་ཐིག་ལེ། པ
མན་ངག་དྲི་མེད་འོད་ཐིག་འདི༔ སྐལ་བཟང་སྙིང་གི་བུ་འགའ་མ་ཡིན་པའི
སྐལ་མེད་ལོག་ལྟ་མཁན་ལ་སྤྱི་རྒྱ༔ དམ་ཉམས་ལག་ཏུ་མ་ཤོར་སྔགས་
བདག་མ༔ འདི་ཐོས་གྲོལ་བ་བཞི་ཡི་ཁྱད་ཆོས་ཡོད༔ ས་མ་ཡ༔ རྒྱ་རྒྱ་རྒྱ༔ སྤྱི་
འདི་ཡང་ཊཀྐི་སྒྲུབ་པའི་ཐུན་གསེང་དུ། །ཁོ་བོ་འཆོལ་སྤྱོད་ནམ་མཁའ་གླིང་པ་ཡིས། །བརྡ་ཚིག་གྲགས་
སྟོང་རྡོ་རྗེའི་རོལ་མོ་དཀྲོལ། །འགྲོ་ཀུན་མ་རིག་གཉིད་ལས་སངས་གྱུར་ཅིག །
NA
nnnnnn
Uu
པ
2aaEW
པས་ས་
WWUWUUVY
117



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
(Se+
{་
ན།
118



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཀློང་གསལ་རང་ཤར་རིག་པའི་རྒྱུད།
པ
་ཨཾ ཀློང་ཆེན་དགོངས་པའི་གསང་མཛོད་ལས
ཀློང་གསལ་རང་ཤར་རིག་པའི་རྒྱུད་
ཅེས་བྱ་བ་བཞུགསཿ
གདོད་མའི་མགོན་པོ་ཀུན་ཏུ་བཟང་པོ་ལ་ཕྱག་འཚལ་ལོ༔ མ་
བཅོས་རང་བྱུང་ཆོས་དབྱིངས་རིག་པའི་མདངས༔ ལྷུན་གྲུབ་སྣ་ཚོགས་ཤར་
ཆ་འགག་པ་མེདཿ གང་འདུལ་འགྲོ་བའི་མོས་ངོར་སྤྲུལ་བསྒྱུར་པཿ འདྲེན་
མཆོག་རང་རིག་དོན་གྱི་བླ་མར་འདུད༔ སྐྱེ་མེད་གཞི་ལས་འགག་མེད་རྩལ་
ཤར་པཿ སྣ་ཚོགས་སྣང་བའི་ཆོས་ཀུན་སྒྱུ་མའི་འཕྲུལཿ དོན་དམ་རིག་པའི་
རྩལ་སྣང་དཔག་མེད་ཀྱང༔ དོན་ལ་ཡེ་ཤེས་གཅིག་གི་ངོ་བོར་གྲུབ༔ ཨེ་མ་
བརྗོད་བྲལ་རང་བྱུང་རིག་པའི་གཞི༔ སོ་སོར་ཐ་སྙད་ཚིག་གི་སྤྱོད་ཡུལ་མིན
མ་བཅོས་གཞི་ལས་གཞི་སྣང་མཆེད་གྱུར་པས༔ རིག་དང་མ་རིག་སངས་
རྒྱས་སེམས་ཅན་སྣང༔ བརྗོད་མེད་གཉུག་མ་ནམ་མཁའ་ལྟ་བུའི་ཀློང༔ རྩོལ་
བྲལ་ཀ་དག་གཞོན་ནུ་བུམ་པའི་མཁའ ཤེས་རིག་རང་གསལ་སྤྲོས་པའི་
གྲྭ་ཟུར་བྲལཿ ཀུན་ཟླུམ་ཐིག་ལེ་ཉག་གཅིག་ཆོས་ཀྱི་སྐུ༔ ངོ་བོ་སྟོང་ལ་རང་
119



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བཞིན་གསལ་བ་ཡི༔ ཐུགས་རྗེ་སྣ་ཚོགས་སྣང་བ་དཔག་ཡས་ཀྱངཿ ངོ་བོ་
སྐུ་གསུམ་དབྱེར་མེད་རིག་པའི་གཤིས༔ བརྗོད་མེད་ཀུན་བཟང་དགོངས་
པ་ཀུན་གྱི་གཞི ཐ་མལ་ད་ལྟའི་ཤེས་པ་མ་བཅོས་པརཿ རང་བབ་རྩོལ་བྲལ་
འཛིན་མེད་གཉུག་མའི་ངངཿ ཡེ་ནས་ཆོས་སྐུའི་དགོངས་པ་གཏད་སོ་བྲལ
མ་བསྒྱུར་མ་སྤངས་རང་བབ་སོ་མའི་གཤིསཿ སྤང་བླང་ཡིན་མིན་རེ་དོགས་
སྒྲོག་ལས་གྲོལཿ རང་སར་ཀློད་ཚེ་རང་བྱུང་རིག་པ་མཇལཿ སྤྲོས་བྲལ་ཀུན་
ཁྱབ་བརྗོད་མེད་ཀུན་ཏུ་བཟངཿ གཞན་ནས་བཙལ་བའི་རྙེད་པ་ག་ལ་སྲིད
མ་བལྟ་མ་དཔྱད་མ་བསྒོམ་མ་ཡེངས་པརཿ འཛིན་མེད་གུ་ཡངས་ཁྱབ་བརྡལ་
བློ་བདེའི་ངང ཅོག་གེར་བཞག་ཚེ་གཞི་རིག་རང་བྱུང་བ༔ བརྗོད་མེད་དོན་
གྱི་རིག་པ་རང་ལ་གསལ ཐེ་ཚོམ་ཟུག་རྔུའི་སྤྲོས་པ་ཐད་གར་ཆོད༔ བློ་བྲལ་
བསལ་བཞག་འཛིན་སྟངས་ཡིན་མིན་དངཿ ཡོད་མེད་མུ་བཞིའི་སྤྲོས་པ་ཀ་
ནས་དག རང་ངོ་རིག་པའི་སྒོམ་རྒྱུའི་ཤུབས་ནས་དོན༔ གཏད་སོ་མེད་པས་
སྤྱོད་པའི་སྒྲོག་དང་བྲལཿ རང་བབ་ངང་མཐོང་ཟང་ཐལ་ནམ་མཁའི་གཤིསཿ
འདི་ནི་ཀུན་བཟང་དགོངས་པའི་གནད་ཀྱི་མཐིལཿ ས་ལེ་སང་ངེ་ཝ་ལེ་ཧྲིག་
གེ་ ཁྱད་ཆོས་བཞི་ལྡན་ཀུན་བཟང་རིག་པ་དེ༔ འཕོ་འགྱུར་ཡེ་བྲལ་
དམིགས་མེད་རྒྱ་ཆེ་ཞིང ཁྱོན་ཡངས་མཐའ་དབུས་ཀུན་བྲལ་ཕྱི་ནང་དང
བར་མེད་ཟང་ཐལ་སྟོང་གསལ་དབྱེར་མེད་པཿ མ་བཅོས་རང་བྱུང་རིག་པའི་
120



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཀློང་གསལ་རང་ཤར་རིག་པའི་རྒྱུད། པ
ཁྱད་ཆོས་ལགས དེང་སང་འཛིན་གཏད་ཅན་གྱི་སྒོམ་པ་འག༢ རེ་དོགས་
དཔྱད་པའི་འཛིན་སྟངས་སྦུབས་སུ་འཐུམས ཐེག་མཆོག་རྒྱལ་པོ་རྫོགས་
པ་ཆེན་པོ་དེརཿ འཁུ་ཞིང་ལོག་པའི་ལམ་དུ་འཕྱན་པ་མངཿ དེས་ན་རྩོལ་
མེད་འབྲས་བུའི་ཐུས་ཀ་འདི༔ དཔལ་ལྡན་སྔགས་བདག་སྲུང་མས་བརྡས་
བསྐུལ་བཞིན ཀུན་བཟང་དགོངས་པ་རང་ཤར་ཀློང་ནས་བཀྲོལཿ བརྡ་
ཚིག་འགག་མེད་རང་བྱུང་རྡོ་རྗེའི་སྒྲ༔ རྩོལ་མེད་ཡེ་ཤེས་བརྡ་ལས་གཏན་
ལ་ཕབ༔ ཐུབ་པར་སྲུངས་ཤིག་དཔལ་ལྡན་སྔགས་བདག་མ དམ་མེད་
ལོག་ལྟ་མཁན་ལ་མ་ཤོར་ཅིག སྐལ་མེད་ཐེ་ཚོམ་ཅན་ལ་ཤིན་ཏུ་གསང
དམ་ལྡན་སྙིང་གི་བུ་ལ་གཏད་དོ་རྒྱ༔ ཉམས་བླང་ཚེ་འདིར་གདོད་མ་ཆོས་
སྐུར་གྲོལཿ སྙིང་གི་ཐུགས་བཅུད་མན་ངག་ནོར་བུ་འདི༔ སུ་འཕྲད་སྐལ་བ་
བཟང་ངོ་དགའ་བར་གྱིས༔ འགྲོ་ཀུན་ཡེ་ནས་ཆོས་སྐུ་མངོན་གྱུར་ཤོག
ས་མ་ཡ༔ རྒྱ་རྒྱ་རྒྱ༔ ཞེས་པ་འདིའང་བོད་མེ་བྱི་ཟླ༩ཚེས་༡༠བཟང་པོར་དཔའ་བོ་དང་དཔའ་མོ་དུ་མས་
ཚོགས་མཆོད་རྒྱ་ཆེན་བྱེད་པའི་དུས་སུ། གཙང་གྲུབ་གཡུ་པའི་བརྡ་ཡིག་བཞིན་དུ་ཁོ་བོ་ཨོ་རྒྱན་ནམ་མཁའ་
གླིང་པས་རང་བྱུང་གཞི་ཡི་བརྡ་སྒྲོམ་ལས། ཆོས་ཉིད་སྤྲོས་བྲལ་གྱི་བརྡ་རིས་འདི་རྩོལ་མེད་མ་བཅོས་པའི་
ངང་དུ་བྲིས་པ་དགེ།
ས་མ་ཡ་
121



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
122



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཟབ་གསང་མཁའ་འགྲོའི་སྙིང་ཏིག་ཡེ་ཤེས་ཉི་མ།
པ
རྒོ༔ ཆོས་ཉིད་ནམ་མཁའི་ཀློང་མཛོད་ལས
ཟབ་གསང་མཁའ་འགྲོའི་སྙིང་ཏིག་
ཡེ་ཤེས་ཉི་མ་བཞུགས༔
ན་མོ་ས་མནྟ་བྷ་དྲ་ཡེ༔ ཆོས་དབྱིངས་མི་འགྱུར་སྤྲོས་མཐའ་བྲལ་
བའི་ཀློང༔ རང་བྱུང་ཡེ་ཤེས་སྟོན་མཛད་བླ་མ་ལཿ རང་བབ་གཉིས་མེད་
ངང་ནས་ཕྱག་བགྱིས་ཏེ༔ རང་རིག་མངོན་དུ་མཇལ་བའི་མན་ངག་བརྗོད
ཐོག་མེད་དུས་ནས་ད་ལྟའི་བར་དག་ཏུ མ་རིག་གཟུང་འཛིན་རྐྱེན་གྱིས་
འཁོར་བར་ཁྲིརཿ བདེ་སྡུག་སྣང་བ་སྣ་ཚོགས་ཅི་ཤར་ཡངཿ ཐམས་ཅད་
སེམས་ལས་བྱུང་དེ་སེམས་ལ་ཤརཿ སེམས་ཀྱི་ངོ་བོར་ལེགས་པར་བལྟས་
པ་མཿ སེམས་ཉིད་གཞི་མེད་རྩ་བྲལ་ངོ་བོ་སྟོངཿ སྟོང་པའི་ངང་ལ་མ་བཅོས་
རང་བབ་ངང རྩོལ་མེད་ལྷུག་པར་བཞག་ཚེ་ཟང་ཐལ་ལེ ས་ལེ་སང་ངེ་
ཝ་ལེ་ཧྲིག་གེ་བ༔ རྒྱ་མཚོ་རླབས་ཀྱིས་བསྐྱོད་པ་མེད་བཞིན་དུ༔ ཅི་ལྟར་ཤར་
ཡང་འཛིན་མེད་ངང་དུ་གནས༔ གདོད་ནས་དག་པའི་ཆོས་སྐུ་ཆེན་པོ་ལ༔
སྒོམ་དང་བསྒོམ་པར་བྱ་བ་ཅི་ཡང་མེདཿ འཛིན་མེད་བློ་བྲལ་ཀ་དག་གཉུག་
མའི་ངང༔ ཤར་གྲོལ་རིས་མེད་སྤང་བླང་བྲལ་བའི་གཏམཿ ཅི་ཤར་ཆོས་སྐུ་
123



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཅི་འགྱུ་རིག་པའི་རྩལཿ ཀུན་བཟང་ཀློང་དུ་ཀ་དག་རྒྱལ་ས་ཟིན༔ གང་ཤར་
རང་གྲོལ་ཆོས་ཉིད་བརྗོད་མེད་ཀྱངཿ ཡེ་འབྱམས་རྒྱ་གྲོལ་ལྷུན་མཉམ་ཡངས་
པའི་མཁ2 བརྗོད་བྲལ་ཨ་ཏིའི་ཟབ་གསང་སྙིང་པོའི་བཅུད༔ གནད་འདི་
རྟོགས་ཚེ་རང་སར་ཡེ་སངས་རྒྱས ཆོས་ཉིད་ཟབ་པའི་རྡོ་རྗེའི་ཚིག་འདི་ཀཿ
རང་བྱུང་དགོངས་པའི་བརྡ་ཚིག་རང་སྒྲ་ཞེསཿ གྲུབ་པའི་དབང་ཕྱུག་བྱམས་
པ་ཆོས་འཛིན་ངས༔ བརྗོད་མེད་དོན་གྱི་རྡོ་རྗེའི་ཚིག་དེ་ཚོ རྨད་བྱུང་སྐལ་
ལྡན་སུ་ཡིས་ཉམས་བླངས་ན༔ ཚེ་འདིར་གྲོལ་བ་ཐོབ་པར་གདོད་མི་
ཉམས་སུ་མ་ལོན་དད་དང་དག་སྣང་སྒོམཿ རྣ་བར་ཐོས་ཚད་དགེ་བའི་ལམ་
རྙེད་དེ༔ མཐར་ཐུག་དག་པའི་ཞིང་དུ་འགྲོ་བར་ངེས༔ ས་མ་ཡ༔ རྒྱ་རྒྱ་རྒྱ༔ ཞེས་
པའང་གཙང་གྲུབ་གདུང་སྲས་དཔའ་བོ་གཡུ་པའི་བརྡ་ཡིག་ལ་བརྟེན་ནས། ཁོ་བོ་འཇིགས་མེད་ཕུན་ཚོགས་
ཀྱིས་བྲིས་པ་དགེ།
124



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་འོད་གསལ་རང་ངོ་སྤྲོད་པའི་མན་ངག་ཡེ་ཤེས་ཉི་མ།
པ
མྨོ༔ ཡང་གསང་ཌཱཀྐིའི་ཐུགས་བཅུད་ལས
འོད་གསལ་རང་ངོ་སྤྲོད་པའི་མན་ངག་
ཡེ་ཤེས་ཉི་མ་བཞུགས༔
ན་མོ་གུ་རུ༔ རྒྱལ་ཀུན་གསང་གསུམ་གཅིག་བསྡུས་བླ་མར་འདུད༔ སྤྲོས་
བྲལ་དོན་གྱི་དགོངས་པའི་སྙིང་བཅུད་གདམསཿ ཐུན་མོང་ཐེག་པའི་ལམ་
གྱིས་རྒྱུད་སྦྱངས་ནསཿ ཐུན་མིན་འོད་གསལ་རྫོགས་པ་ཆེན་པོ་ནི༔ རང་བྱུང་
རིག་པ་ཞེས་བྱའི་སྒྲ་ཆེན་པོ གཞན་ནས་བཙལ་ཞིང་གསར་དུ་རྙེད་མི་དགོས
ཐ་མལ་ད་ལྟའི་ཤེས་པ་རང་ཀ་མ འདི་ལ་བཅས་བཅོས་སྤྲོ་བསྡུ་མ་བྱེད་
པརཿ རང་སར་ཞོག་དང་གསལ་སྟོང་ས་ལེ་བ༔ ངོ་བོ་ངོས་བཟུང་བྲལ་བ་
ཆོས་ཀྱི་སྐུ༔ རང་བཞིན་འོད་གསལ་ལྷུན་གྲུབ་ལོངས་སྤྱོད་རྫོགསཿ ཐུགས་
རྗེའི་རྩལ་སྣང་ཕྱོགས་མེད་སྤྲུལ་བའི་སྐུ༔ སྐུ་གསུམ་ཡེ་རྫོགས་གདོད་མའི་
མགོན་པོའི་ཐུགས ཡེ་ནས་རང་ལ་གནས་པ་ཤེས་པར་གྱིསཿ སྟོང་ངོ་སྙམ་
པའི་འཛིན་དཔྱོད་མ་ཞུགས་པརཿ སྤང་བླང་རེ་དོགས་ཡིན་མིན་བཟང་ངན་
སོགསཿ རྣམ་རྟོག་རྗེས་འདེད་གཏད་སོ་དང་བྲལ་བརཿ གཏད་མེད་ཟང་
ཐལ་ངང་དུ་ཐད་ཀར་ཞོག༔ རྣམ་རྟོག་དང་པོ་སྔར་འདྲིས་མི་བཞིན་ཤེསཿ
125



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བར་དུ་རང་གྲོལ་སྦྲུལ་གྱི་མདུད་པ་ལྟརཿ ཐ་མར་ཕན་གནོད་ཁང་སྟོང་རྐུན་
མ་བཞིན༔ གཉིས་འཛིན་རྟོག་པས་སྔོན་བསུ་རྗེས་དཔྱོད་ཀུན༔ མ་བྱེད་
ངང་བཞག་ཆོས་སྐུའི་ངང་བསྐྱངས་ནས ངོ་ཤེས་རང་བབ་ཙམ་ལས་གཞན་
ཞིག་ཏཿ བཙལ་བས་བསྐལ་བར་གནས་ཀྱང་རྙེད་མི་སྲིདཿ ཆུ་རྙོགས་ངང་
གིས་དྭངས་པའི་དཔེ་བཞིན་དུ༔ རང་སར་གྲོལ་བའི་ཐབས་ཟབ་གདམས་
པའི་མཆོག༔ པདྨའི་ཐུགས་བཅུད་མཁའ་འགྲོའི་སྙིང་ཁྲག་འདི༔ བྲག་དམར་
ཀེའུ་ཚང་རང་བྱུང་ཕོ་བྲང་དུ༔ ནམ་སྤྲུལ་འཇིགས་མེད་མིང་གིས་ཤར་མར་
བྲིསཿ ༈ ཨེ་མ་ཧོ༔ བསྟན་པའི་བདག་པོ་བཅོམ་ལྡན་ཤཱཀྱའི་ཏོག སྙིང་
རྗེའི་དབང་ཕྱུག་འཕགས་མཆོག་སྤྱན་རས་གཟིགས༔ ཤེས་རབ་ལྷ་གཅིག་
རྗེ་བཙུན་འཇམ་པའི་དབྱངསཿ མཐུ་སྟོབས་གསང་བའི་མངའ་བདག་རྡོ་རྗེ་
འཛིན༔ རིགས་སྔགས་འཆང་ཆེན་རྒྱལ་དབང་པདྨ་འབྱུངཿ གངས་ལྗོངས་
མཁས་པའི་གཙུག་རྒྱན་ཙོང་ཁ་པ༔ འཇིགས་ཀུན་སྐྱོབས་མཛད་རྗེ་བཙུན་
སྒྲོལ་མ་དངཿ ངག་གི་དབང་ཕྱུག་དབྱངས་ཅན་ལྷ་མོ་སོགསཿ རྩ་གསུམ་དམ་
ཅན་སྲུང་མའི་ཚོགས་བཅས་ལ༔ སྒོ་གསུམ་གུས་པ་ཆེན་པོས་གསོལ་བ་
འདེབས༔ བདག་གི་ཕ་མ་ཉེ་འབྲེལ་ལྟོས་བཅས་ཀྱི ཆོས་མིན་མི་དགེའི་
བསམ་སྦྱོར་ཀུན་ཞི་ཞིངཿ མོས་བློ་འཕྲལ་དུ་དགེ་བའི་ལམ་སྒྱུར་ཏེ༔ ཚེ་འདིར་
126



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་འོད་གསལ་རང་ངོ་སྤྲོད་པའི་མན་ངག་ཡེ་ཤེས་ཉི་མ།
པ
བསམ་པའི་དོན་ཀུན་ཆོས་བཞིན་འགྲུབཿ ཕྱི་མ་འབྲེལ་ཚད་དག་པའི་ཞིང་
དུ་དྲོངས༔ ཁམས་གསུམ་འཁོར་བ་དོང་སྤྲུགས་དཔལ་གྱུར་ཤོག དེ་ལྟར་རྩེ་
གཅིག་གུས་པས་གསོལ་བཏབ་ན༔ སྨོན་པ་ཇི་བཞིན་འགྲུབ་པ་རྡོ་རྗེའི་ཚིག༔ འཇིགས་མེད་འོད་གསལ་
རྡོ་རྗེས་ནན་བསྐུལ་ངོར། ནམ་མཁའ་གླིང་དང་ཏཱ་རེ་དེ་ཝིས་བྲིས།
བྱིན་
།
127



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
128



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས།
པ
༄༅། །ཞལ་གདམས་དང་ཚོགས་མགུར་གཅེས་བཏུས།
མཚུངས་མེད་རིགས་བརྒྱའི་ཁྱབ་བདག་བླ་མའི་ཞབས། །སྙིང་གི་
ཟེའུ་འབྲུར་འབྲལ་མེད་རྟག་བཀོད་ནས། །སྐལ་ལྡན་སློབ་ཚོགས་བློ་ཡིད་
ཆོས་འགྱུར་ཕྱིར། །ཕན་པའི་སེམས་ཀྱིས་སྙིང་གཏམ་མདོར་བསྡུས་གདམས། །
དལ་འབྱོར་ལུས་རྟེན་ཤིན་ཏུ་རྙེད་པར་དཀའ། །མི་རྟག་འཆི་བ་ནམ་འོང་ཆ་
མ་མཆིས། །དགེ་སྡིག་ལས་འབྲས་བདེ་སྡུག་བསླུ་བ་མེད། །འཁོར་བར་
གང་སྐྱེས་བདེ་བའི་སྐབས་མ་མཆིས། །བློ་ལྡོག་རྣམ་བཞིས་རང་རྒྱུད་ལེགས་
བཏུལ་ཏེ། །སང་བྱ་གནང་བྱའི་མི་ཚེ་མ་གཟད་པར། །མཆོག་གསུམ་བླ་
མར་སྐྱབས་སུ་འགྲོ་བ་དང་། །འགྲོ་ཀུན་བྱང་ཆུབ་འཐོབ་ཕྱིར་སེམས་མཆོག་
སྐྱེད༑ །ཉམས་ཆགས་ཉེས་ལྟུང་སྙིང་ནས་བཤགས་སྦྱངས་ཀྱིས། །མཎྜལ་
ལ་སོགས་ཅི་འབྱོར་ཚོགས་བསགས་དང་། །ཁྱད་པར་ཡར་མར་ཚེས་བཅུའི་
རྒྱུན་མ་བཅད། །མཚན་ལྡན་བླ་མ་སྤྱི་བོའི་གཙུག་ཏུ་སྟེན། །ཇི་མཛད་ཆོས་
སུ་མཐོང་བའི་མོས་གུས་དང་། །ཅི་གསུང་བཀའ་སྒྲུབས་ཐོས་དོན་རྒྱུད་ལ་
གཞོལ། །དུས་ཀུན་བླ་མའི་རྣལ་འབྱོར་ཉམས་བླང་ནས། །དབང་བཞི་ལོངས་
ལ་ཐུགས་ཡིད་དབྱེར་མེད་བསྲེས། །འཁོར་བར་ངེས་འབྱུང་རྣམ་དག་ཚུལ་
129



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཁྲིམས་སྲུངས། །གཞན་ཕན་སྙིང་རྗེའི་བྱང་ཆུབ་སེམས་མཆོག་སྒོམས། །
ཀུན་ལ་ལོག་རྟོག་སྤངས་ལ་དག་སྣང་འབྱོངས། །ངོ་ཚ་ཁྲེལ་ཡོད་འདོད་ཆུང་
ཆོག་ཤེས་དང་། །བློ་བརྟན་ངང་བཟང་ཕྱི་ཐག་རིང་བ་དང་། །དྲན་ཤེས་རྒྱུན་
རྟེན་དམ་སྡོམ་མིག་བཞིན་སྲུངས། །དབེན་པའི་གནས་སུ་སྒྲུབ་པའི་རྒྱལ་
མཚན་ཚུགས། །ཐུགས་རྒྱུད་ཞི་ཞིང་དུལ་ན་ཐོས་པའི་རྟགས། །ཉོན་མོངས་
ཆུང་ན་ཚུལ་བཞིན་བསྒོམས་པའི་རྟགས། །ཆོས་རྣམས་ཀུན་གྱི་རྩ་བ་རང་
སེམས་སྟེ། །རང་སེམས་ལེགས་པར་ཐུལ་ན་ཆོས་པའི་མཆོག །ཆོས་དང་
རང་སེམས་འདྲེས་པ་གདམས་པའི་མཐིལ། །བླ་མར་དད་གུས་མཆེད་ལ་
བརྩེ་གདུང་དང་། །འགྲོ་ལ་སྙིང་རྗེ་ཆོས་ལ་བརྩོན་འགྲུས་བཞི། །ཆོས་པའི་
གཏན་ནོར་རྣམ་བཞི་མ་དོར་ཆོངས། །རང་སེམས་མ་ཐུལ་སོ་སོར་ཐར་བ་
མིན༑ །སྙིང་རྗེ་མེད་པར་བྱང་སེམས་ཡིན་མ་སྙམ། །དམ་ཚིག་མེད་པར་སྔགས་
པ་ཡིན་མ་རློམས། །ཆོས་དང་གྲུབ་མཐར་ཆགས་སྡང་རིས་མ་རྩོད། །མདོ་
སྔགས་ཟུང་འབྲེལ་ཆོས་ལ་ཉམས་ལེན་གྱིས། །ཁྱད་པར་འོད་གསལ་རྫོགས་
པ་ཆེན་པོ་སྒོམས། །རང་གནས་ཆོས་སྐུའི་རང་ཞལ་མཇལ་བར་མཛོད། །
མདོར་ན་འཆི་ཚེ་མི་འཇིགས་གདེངས་ཐོབ་ཅིང་། །ཚེ་འདིར་གདོད་མའི་བཙན་
ས་ཟིན་པ་གནད། །ཅེས་པ་འདིའང་ཞིང་ཆེན་ཉེར་གཅིག་གི །རྒྱ་རིགས་སློབ་
མ་རབ་བྱུང་དགེ་བསྙེན་རྣམས། །ཆོས་ལ་བསྐུལ་ཕྱིར་རིག་འཛིན་དགའ་
130



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས།
པ
ཚལ་དུ། །སྔགས་རྒན་འཇིགས་མེད་ནམ་མཁའ་གླིང་པ་དང་། །ཏཱ་རེ་བདེ་
ཆེན་ལྷ་མོ་ཟུང་གིས་བྲིས། །དགེ་བས་འབྲེལ་ཚད་བདེ་ཆེན་སར་བསྒྲོད་ཤོག །
༈ ཀྱེ་ཀྱེ་གསོན་དང་གཙང་གྲུབ་རིན་པོ་ཆེ། །ཇི་ལྟར་མཁའ་ལ་སྤྲིན་གྱིས་
གོས་པ་མེད། །དེ་བཞིན་སྐབས་སུ་སྣང་བའི་རྣམ་རྟོག་གིས། །ན་ཚ་ཇི་ལྟར་
བྱུང་ཡང་རིག་པའི་གཤིས། །ནམ་ཡང་གོས་པ་མེད་དེ་རྨི་ལམ་བཞིན། །སྣང་
བ་ཙམ་ནས་གྲོལ་བ་རང་གཤིས་ཡིན། །རྐྱེན་དང་ན་ཚར་མ་བལྟ་རིག་པའི་
ངང་༑ །རང་སར་ཞོག་དང་རང་སར་གྲོལ་བར་འགྱུར། །གཏད་མེད་གུ་ཡངས་
རྒྱ་ཡན་རྣལ་འབྱོར་བ། །ཇི་ལྟར་བྱས་ཀྱང་བདེ་ཆེན་ཆོས་སྐུའི་ངང་། །སྣང་
སྲིད་དག་པར་ཤར་བ་ཨ་ཨ་ཨ། །འདི་ཡང་ནམ་མཁའ་གླིང་པས་ཤར་མར་
བྲིས༑ །སྐུ་ཚེ་གེགས་རྐྱེན་རང་གྲོལ་བརྟན་པར་སྨོན། ། ༈ རབ་འབྱམས་
འཁོར་ལོའི་མངའ་བདག་རིག་འཛིན་གྱི་བླ་མ། །མི་འབྲལ་སྙིང་དབུས་དད་
བརྒྱའི་གུར་ཁང་དུ་བཞུགས་ནས། །གཟུང་འཛིན་འཁྲུལ་བའི་མུན་པ་རང་
མལ་དུ་བསལ་ཞིང་། །རིག་སྟོང་སྐྱེ་མེད་ཆོས་སྐུའི་བྱིན་ཆེན་དེ་ཕོབ་ཤོག །
འཇིག་རྟེན་འདི་ན་སྲིད་པའི་བདེ་སྡུག་གི་ཆུ་རིས། །སྣ་ཚོགས་སྣང་ཡང་དོན་
ལ་བདེན་མེད་ཀྱི་ངང་ཚུལ། །ལེགས་པར་བསམ་ནས་བདེན་ཞེན་འཁྲུལ་
བ་ཡི་སེམས་འདི། །ད་ནི་ཐད་ཀར་བདེན་མེད་རལ་གྲི་ཡིས་བཅད་གཏོང་། །
མི་དགེའི་དགྲ་བོ་གཅིག་བཏུལ་གཅིག་འཕེལ་དུ་འགྲོ་བའི། །ཞེ་སྡང་མི་
131



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བསོགས་སྡང་ཡུལ་སྙིང་རྗེ་ཡི་ཡུལ་གྱུར། །སྡང་ཡང་འཁྲུལ་བའི་ལན་གྲངས་
བག་ཆགས་དེ་བསོགས་འདུག །ད་ནི་ཇི་ལྟར་བྱས་ཀྱང་གང་དགའ་རུ་སྐྱུར་
ཐོངས། །བྱམས་པའི་གཉེན་ལ་བསྐྱངས་བསྐྱངས་སྐྱོང་ཚོད་ནི་མི་འདུག །
དེ་རིང་དགའ་ཡང་སང་ཉིན་མི་དགའ་རུ་གྱུར་འདུག །འཕྲད་ཚེ་ངོ་དགའི་
གཏམ་གྱིས་འཛུམ་འཛུམ་རེ་བསྟན་ཡང་། །ལྐོག་ཏུ་བླ་བཙག་ངན་སྨྲས་སྣ་
ཚོགས་ཀྱང་བྱེད་འདུག །དགྲ་དང་གཉེན་ལ་ངེས་པ་ཆ་བཞག་ནི་མ་མཆིས། །
དགྲ་གཉེན་གང་ཡང་ཆགས་སྡང་འཁྲུལ་བ་ཡི་གཞི་མ། །ད་ནི་ཅི་བྱུང་གང་
དགར་རང་ས་ནས་སྐྱུར་ཐོངས། །ཆགས་སྡང་རེ་དོགས་དབང་གིས་ལྷ་འདྲེ་
ཞེས་གཟུགས་མེད། །མི་བདེན་སྒྱུ་མའི་ལྟད་མོའི་ཆོ་འཕྲུལ་ཡང་གཏོང་འདུག །
རྒྱལ་བསེན་འདྲེར་འཛིན་སྣང་བ་རང་སེམས་ཀྱིས་རྟོག་བཏགས། །ད་ནི་རོ་
སྙོམས་སྒྱུ་མའི་བརྟུལ་ཞུགས་དེ་འཛིན་ཡ། །ཕྱི་རྐྱེན་དགྲ་འདྲེའི་འཚུབ་ཆའི་
ཆུ་རླབས་ཀྱང་གཡོ་འདུག །ནང་རྐྱེན་འདུ་འཁྲུགས་སྙིང་རླུང་རྩ་ཁམས་ཡང་
འཁྲུགས་པའི། །གསང་རྐྱེན་དགའ་སྡུག་རེ་དོགས་སྣ་ཚོགས་ཤིག་འཆར་
ཡང་། །དོན་ལ་བདེན་མེད་བཟང་ངན་རོ་སྙོམས་གྱི་ལྟ་བས། །འཁོར་འདས་
སྟོངས་སྲོག་དུས་གཅིག་འཕྲོག་པ་ཡི་ཐབས་ཟབ། །འོད་གསལ་ལྟ་བའི་རྒྱལ་
བོའི་རང་ས་དེ་བཟུང་ན། །ཀུན་རྟོག་འཁྲུལ་བའི་གཞི་རྩ་ཡུལ་མེད་དུ་སངས་
འགྲོ༑ །མི་ཤེས་རྨོངས་འཁྲུལ་འགྲོ་བ་ལས་སྣང་གིས་མནར་བས། །མེད་
132



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས།
པ
ལ་ཡོད་པར་བཟུང་བའི་འཁྲུལ་བ་ལ་འབྱམས་སོང་། །ང་ཚོ་ཀུན་བཟང་ཕ་
ཅིག་བླ་མ་ཡི་བུ་རྒྱུད། །འཁྲུལ་བའི་རྟོག་ཚོགས་གདོད་མའི་གཞི་དབྱིངས་
སུ་བསལ་སྟོན། །ད་ལྟའི་ཤེས་རིག་མ་འགགས་ས་ལེ་བ་འདི་ཀ །རང་བྱུང་
ཡེ་ཡིན་དོན་གྱི་རིག་པ་ཡི་ངོ་བོ། །འདི་ཞེས་ངོ་བོ་ངོས་བཟུང་ནམ་མཁའ་ལྟར་
བྲལ་ཡང་། །མ་བཅོས་རང་བབ་འཛིན་མེད་རང་ས་རུ་གློད་ཐོང་། །སྣ་ཚོགས་
ཀུན་རྟོགས་ཤར་ཡང་ཆོས་སྐུ་ཡི་རང་རྩལ། །མི་ཞེན་མི་བསྒོམ་མི་ཡེངས་
རིག་སྟོང་གི་ས་བཟུང་། །གུ་ཡངས་བློ་བདེ་གདོད་མ་ཆོས་སྐུ་ཡི་ངང་དུ། །
འཁོར་འདས་ཡེ་གྲོལ་རང་གྲོལ་ལྷུག་པ་རུ་གྲོལ་སོང་། །ད་ནི་སྒྱུ་མའི་དམག་
སྟོང་དུས་གཅིག་ཏུ་བྱུང་ཡང་། །ཡ་ང་བག་ཚ་མི་བྱེད་རིག་པ་ཡི་མཁར་དུ། །
མ་བཅོས་ཟང་ཐལ་ལྟ་བའི་མཚོན་ཆ་ཡིས་གཟིར་ནས། །སྐྱེ་མེད་ངང་དུ་བསྒྲལ་
འདྲེན་དུས་གཅིག་ལ་བྱེད་སྟོན། །གཞན་དག་འཇིག་རྟེན་མི་རྣམས་མགུ་
ཐབས་ནི་མི་འོང་། །སྐུར་འདེབས་གླེང་མོ་མི་ཁའི་བུ་ཡུག་དེ་འཚུབ་རུང་། །
རིག་སྟོང་བདེ་ཆེན་རིག་པའི་རང་ས་དེ་བཟུང་ནས། །བྱུང་རྒྱལ་བག་ཡངས་
ཉམས་དགར་ལྷོད་ལྷོད་དུ་འདུག་ན། །མཐར་ཐུག་ཀུན་བཟང་གཉུག་མའི་
རྒྱལ་ས་དེ་འཐོབ་འོང་། །བསྟོད་ཀྱང་མི་དགའ་སྟོང་སྐད་འབྲུག་སྒྲ་དེ་ཡལ་
འགྲོ་༑ །སྨད་ཀྱང་བྲག་ཆའི་རི་མོ་རང་ཡལ་དུ་འགྲོ་བས། །ད་ནི་བསྟོད་སྨད་
ཚིག་ལ་ཉན་ཚོད་ནི་མི་འདུག །གང་སྣང་ཡེ་ཤེས་སྒྱུ་མའི་རོལ་རྩལ་ངང་གློད་
133



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྟོན། །ཨེ་མ་ལྟས་ངན་གཡང་ལེན་གསང་སྔགས་ཀྱི་ཁྱད་ཆོས། །ཧེ་ཧེ་རྐྱེན་
ངན་ལམ་ཁྱེར་མན་ངག་གི་རྣོ་སོ། །ཧོ་ཧོ་འཇིག་རྟེན་རྨོངས་པས་ཤེས་ཚོད་
ནི་མ་རེད། །ཨ་ལ་སྔགས་རྒན་ང་འདྲའི་སྨྱོ་གཏམ་ལ་ཅི་ཆ། །དེ་རིང་རྩལ་
སྣང་འཚུབ་ཆའི་ཉམས་སྣང་ཞིག་ཤར་ཚེ། །ཁོ་བོ་མདོ་མེད་རྨོངས་རྟུལ་ནམ་
སྤྲུལ་པའི་མིང་གིས། །ཡིད་ལ་ཤར་ཚད་སྦ་བསྲི་མེད་པ་རུ་བྲིས་སོ། ། །
༈ སྙིང་དབུས་མི་ཤིགས་འོད་ལྔའི་གུར་ཁང་གི་དབུས་སུ། །སྐྱབས་གཅིག་
དཔལ་ལྡན་བླ་མ་བྱང་ཆུབ་བར་བཞུགས་མཛོད། །སྙིང་གི་བུ་མཆོག་དམ་
པའི་འཕྲལ་ཡུན་གྱི་རྐྱེན་ཀུན། །ཆོས་ཉིད་མཐའ་བྲལ་ཀློང་དུ་རང་ས་རུ་གྲོལ་
ཤོག །སྐྱེ་མང་ལས་ཀྱིས་འབྲེལ་བའི་དམ་ལྡན་གྱི་བུ་ཁྱོད། །ངེས་པར་དམ་
པའི་ལྷ་ཆོས་གཤའ་མ་ཞིག་འདོད་ན། །དལ་འབྱོར་རྙེད་དཀའ་འཆི་བ་མི་
རྟོག་གི་ཚུལ་ལ། །ལེགས་པར་དཔྱད་དེ་བློ་ཐག་རིང་པོ་དེ་བསྐྱུང་སྟེ། །མི་
ཚེ་རྨི་ལམ་སྐད་ཅིག་ཙམ་འདི་ཡི་རིང་ལ། །བྱ་བྱེད་མ་མང་སྙིང་པོའི་ཆོས་ལ་
རང་གཞོལ་ཅིག །ལོ་ཟླའི་བསྒྲུབ་མཚམས་ཙམ་གྱིས་ཡུས་ཆེ་བ་མ་བྱེད། །
མ་ཤིའི་བར་དུ་དབེན་རིར་ཉམས་ལེན་ལ་འབུངས་ནས། །ཚེ་དང་སྒྲུབ་པ་
སྙོམས་མཛོད་སྐལ་བཟང་གི་བུ་མཆོག །ངོ་ལྐོག་གཡོ་རྒྱུ་མེད་པར་དམ་སྡོམ་
དེ་ལེགས་སྲུངས། །འཇིག་རྟེན་ཆོས་བརྒྱད་བྱ་བ་རོ་བཞིན་དུ་སྒྱུར་ཐོངས། །
དཔལ་འབྱོར་ཐོབ་ཐང་ཆེ་གྲགས་གོ་ས་ལ་མ་རློམས། །ཕུ་ནུ་ཉེ་འབྲེལ་ཆེད་
134



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས།
པ
དུ་ཆགས་སྡང་ཆེར་མ་གསོགས། །དུས་ངན་སྙིགས་མའི་མི་ལ་བློ་གཏད་རང་
མ་འཆའ། །གྲོང་ཡུལ་གཡེང་བ་འདུ་འཛིའི་གྲལ་གསེབ་དུ་མ་འགྲོ། །སུས་
ཀྱང་བསྒུལ་མེད་རང་ཚུགས་ཐུབ་པ་རང་མཛོད་ཅིག །སྣང་སྲིད་འཁོར་འདས་
ཆོས་ཀུན་རང་རིག་ཀྱི་རང་རྩལ། །བདེན་མེད་སྒྱུ་མ་བཞིན་དུ་རྩལ་སྣང་དུ་
ཤེས་མཛོད། །བློ་བྲལ་གཉུག་མ་ཆེན་པོའི་རང་ངོ་དེ་བསྐྱང་ཚེ། །ཡིན་མིན་
རེ་དོགས་སྤང་བླང་དགག་སྒྲུབ་རང་མེད་པར། །མ་བཅོས་སྟོང་གསལ་འཛིན་
མེད་ཡེ་གནས་ཀྱི་ཆོས་སྐུ། །གཞན་ནས་མ་བཙལ་ཡེ་ནས་རང་ཆས་སུ་རྫོགས་
འདུག །འོད་གསལ་བློ་བྲལ་རྫོགས་ཆེན་ཀུན་བཟང་གི་ཁྱད་ཆོས། །ལམ་
འདི་ཤིན་ཏུ་མྱུར་ཞིང་ཟབ་དྲགས་པའི་དབང་གིས། །ཐོག་མེད་ལས་རླུང་བག་
ཆགས་སློང་བ་ཡི་ཚེ་ན། །ཉེ་བ་དགྲར་ལངས་མ་ཉེས་ཁ་ཡོག་སོགས་སྡང་
ནས༑ །གློ་བུར་ཞེ་སྡང་ཟུག་རྔུ་མི་བཟོད་པ་འབྱུང་ཞིང་། །གཏམ་ངན་མི་ཁ་
བྲ་མཆུའི་འཚུབས་མ་ཡང་གཡོ་ཞིང་། །ལུས་ལ་འདུ་ཁམས་མི་སྙོམས་ངེས་
མེད་ཀྱི་ནད་རིགས། །སྨན་བཅོས་རིམ་གྲོ་གང་བྱས་ཕན་བྱེད་ནི་མི་འབྱུང་། །
ཁྱད་པར་རྩ་རླུང་སྙིང་ཁམས་མི་བདེ་བ་འབྱུང་དེ། །བསམ་སྤྱོད་མ་ངེས་ཟབ་
ཟོབ་ཡལ་ཡོལ་གྱི་ངང་དུ། །རྣམ་རྟོག་དགྲ་རུ་ལངས་སོ་རང་ཚུགས་དེ་ཤོར་
འགྲོ༑ །རེ་འགའ་དགའ་ཞིང་འདོད་ཡོན་བསླུ་བྲིད་ལ་ཞེན་ཅིང་། །རེ་འགའ་
སྐྱོ་ཞིང་རང་ཉིད་ཤི་བའི་ཐབས་བྱེད་པའི། །རང་དབང་མི་ཐོབ་ཤོག་སྐྱ་རླུང་
135



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཁྱེར་དེར་མཚུངས་པའི། །གཡོ་བའི་ཉམས་འདི་ཤེས་སམ་སྙིང་གཅེས་ཀྱི་བུ་
ཆུང་༑ །གཞན་གྱིས་མཚང་འབྲུ་བརྡུང་བརྡེགས་ངན་སྨྲས་ཅི་བྱེད་ཀྱང་། །ཆོས་
ཉིད་ཡེ་ཤེས་ཆེན་པོའི་རོལ་བ་རུ་ཤེས་དགོས། །རྐྱེན་ངན་སྐྱོན་དུ་མ་བལྟ་དངོས་
གྲུབ་ཀྱི་རང་བཞིན། །ན་ཚ་སྡུག་བསྔལ་ལམ་ཁྱེར་བྱང་སེམས་ཀྱི་ཕ་ནོར། །
ལྟས་ངན་གཡང་དུ་ལེན་པ་གསང་སྔགས་ཀྱི་ཁྱད་ཆོས། །དགྲ་བོས་ལོག་སྒྲུབ་
བྱས་ཀྱང་ཐུགས་དམ་གྱི་བོགས་འདོན། །གཏམ་ངན་མ་ཉེས་ཁ་ཡོག་དགེ་
བསྐུལ་གྱི་ལྕག་འདེབས། །མི་འདོད་རྐྱེན་ངན་ཅི་བྱུང་རིག་པ་ཡི་རྒྱན་ཆེན། །
རྣམ་རྟོག་རྗེས་འདེད་མ་བྱེད་རང་ངོ་ལ་ལྟོས་དང་། །ཅི་ཤར་ཟང་ཐལ་རིག་
པའི་རང་བཞིན་ལས་མ་འདས། །ཤར་གྲོལ་དུས་མཉམ་འཛིན་མེད་འོད་
གསལ་ཀྱི་མན་ངག །འདི་གོ་སྐལ་ལྡན་རྡོ་རྗེའི་སློབ་བུ་ཡི་སྒོས་ནོར། །མ་
བརྗེད་མ་བརྗེད་གཉུག་མའི་དྲན་པ་འདི་མ་བརྗེད། །ཉམས་སུ་ལོངས་དང་
ཉེས་ཚོགས་རང་ས་རུ་གྲོལ་ངེས། །འདི་བདེ་ཕྱི་སྐྱིད་གཏན་གྱི་བདེ་བའི་སར་
སླེབས་འདུག །ཨ་ལ་ལ་ཧོ་གུ་ཡངས་ཉམས་དགའ་རུ་བཞུགས་མཛོད། །
འདི་ཡང་སྙིང་གི་བུ་མཆོག་ཐུབ་བསྟན་གྱི་རྒྱལ་མཚན། །ཕྱི་ནང་དགྲ་གདོན་
ཉམས་ཀྱི་ཤར་ཆ་ཡི་འཚུབ་མ། །རང་སར་ཞི་ཕྱིར་གསལ་འདེབས་གཏམ་
མཆིད་ཀྱི་མེ་ཏོག །སྔགས་རྒན་ནད་པ་ཉམ་ཐག་འཇིགས་མེད་ཀྱི་མིང་དང་།།
སྔགས་སྐྱེས་ཏཱ་རེ་ཟུང་གིས་ཤར་མ་རུ་བྲིས་པས། །རིག་སྟོང་ཟུང་འཇུག་འོད་
136



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས། པ
གསལ་མངོན་དུ་རང་འགྱུར་སྨོན། ། ༈ དོན་དམ་གནས་ལུགས་རང་ཞལ་
སྟོན་མཛད་པའི། །ཁྱབ་བདག་དཔལ་ལྡན་བླ་མའི་ཞབས་ལ་འདུད། །དང་
པོ་ཐུན་མོང་ལམ་གྱི་རྒྱུད་སྦྱངས་ནས། །ཐུན་མིན་ཐེག་པའི་ལམ་དུ་བསླབ་
པ་ལ། །བློ་ལྡོག་རྣམ་བཞིའི་རང་རྒྱུད་བཏུལ་བ་དང་། །སྐྱབས་སེམས་སྒྲིབ་
སྦྱང་ཚོགས་བསགས་གནད་དུ་ཟུངས། །བྱིན་རླབས་ཀུན་གྱི་རྩ་བ་བླ་མ་སྟེ། །
བླ་མའི་རྣལ་འབྱོར་བསྒོམ་ཞིང་དབང་བཞི་ལོངས། །ཐུགས་ཡིད་གཅིག་སྲེས་
ད་ལྟའི་ཐ་མལ་གྱི། །ཤེས་པ་རང་སར་མ་བཅོས་ལྷུག་པར་ཞོག །ངོ་བོ་སྟོང་
ལ་རང་བཞིན་གསལ་བ་དང་། །ཐུགས་རྗེ་འགག་མེད་སྐུ་གསུམ་རིག་པའི་
གནད། །གཞན་ནས་བཙལ་ཞིང་བསྒྲུབ་པས་མི་རྙེད་དེ། །མ་བཅོས་རང་
བབ་རང་གདངས་སོ་མའི་ངང་། །འཛིན་མེད་བློ་འདས་རྒྱ་ཡན་ངང་དུ་ཞོག །
དུས་གསུམ་རྟོག་བྲལ་ཟང་ཐལ་ནམ་མཁའི་གཤིས། །བརྗོད་མེད་རང་ངོ་
རང་གིས་ཤེས་ཙམ་ལས། །རེ་དོགས་ཡིན་མིན་སྤང་བླང་བྲལ་བའི་ངང་། །
ཡེ་ནས་རང་གནས་ཆོས་སྐུའི་རང་ས་ཟུངས། །འདི་ཡིན་འདི་མིན་སྤྲོས་པའི་
གཏད་སོ་བྲལ། །རང་གནས་ཡེ་ཤེས་ཆེན་པོའི་གནས་འདི་ཀ །མ་བརྗེད་
མི་བསྒོམ་མི་ཡེངས་རྩོལ་བྲལ་ངང༌། །བརྟན་པ་མ་ཐོབ་བར་དུ་བསྒོམ་པ་
གནད། །གནད་འདི་རྟོགས་ཆེད་བླ་མར་མོས་གུས་དང་། །འགྲོ་ལ་སྙིང་རྗེ་
ཚོགས་བསགས་ཅི་འབྱོར་དང་། །ཁྱད་པར་ཡར་མར་ཚེས་བཅུའི་རྒྱུན་མ་
137



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གཅོད། །ཡེངས་སྒོམ་བྲལ་བའི་མན་ངག་ཟབ་མོ་འདི། །གཞན་ལ་མི་སྤེལ་
རང་ཉམས་ལེན་པ་གཅེས། །དེ་ལྟར་ཚུལ་བཞིན་ལེགས་པར་བསྒོམ་པ་ན། །
ཚེ་འདིར་ཀུན་བཟང་གདོད་མའི་རྒྱལ་སྲིད་ཟིན། །ཞེས་པ་འདིའང་སྔོན་ནས་
ལེགས་འབྲེལ་བའི། །དཀོན་མཆོག་རྒྱལ་མཚན་ཞལ་ངོ་མ་ལྡོག་པར། །སྔགས་
སྤྱོད་གཏེར་མིང་འཇིགས་མེད་ཕུན་ཚོགས་དང་། །ཏཱ་རེ་དེ་ལྡི་ཟུང་གིས་ཤར་
མར་བྲིས། །དགེ་བའི་འགྲོ་ཀུན་ཀུན་བཟང་གཞིར་གྲོལ་སྨོན། །
༈ ན་མོ་གུ་རུ། བློ་ཡིད་གཏད་སོ་འཛིན་པས་མ་བསླད་པས། །ཐ་མལ་ད་
ལྟའི་ཤེས་པ་སོ་མ་འདི། །མ་བཅོས་རང་བབ་ལྷུག་པར་བཞག་པ་ལས། །
གསལ་ལ་རྟོག་མེད་ངོ་བོ་ངོས་བཟུང་བྲལ། །མ་བཅོས་ཆོས་ཉིད་རང་ངོ་རང་
གིས་མཐོང་། །ཚོགས་དྲུག་གང་སྣང་རང་གྲོལ་བདེ་ཆེན་ངང་། །བློ་བདེ་འོད་
གསལ་ཉི་མ་ཁོང་ནས་འཆར། །ནམ་ཡང་འདུ་འབྲལ་མེད་དོ་རང་ས་ཟུངས། །
འདིའང་ཆོས་ཉིད་དོན་གྱི་རྣལ་འབྱོར་བ། །ཚུལ་ཁོས་བསྐུལ་ངོར་ནམ་སྤྲུལ་
སྔགས་རྒན་དང་། །ཏཱ་རེ་དེ་ཝཱི་ཟུང་གིས་བྲིས་པ་དགེ། ། ༈ ཆོས་སྐུའི་
ཞིང་ན་རྒྱལ་ཡུམ་ཀུན་བཟང་མོ། །ལོངས་སྐུའི་ཞིང་ན་རྗེ་བཙུན་མྱུར་དཔའ་
མོ༑ །སྤྲུལ་སྐུའི་ཞིང་ན་ཌཱཀྐི་མཚོ་རྒྱལ་མ། །འབུམ་ཁྲག་མཁའ་འགྲོའི་རྗེ་
མོ་གང་ལ་འདུད། །གང་དང་དབྱེར་མེད་གང་གི་སྤྲུལ་བའི་གར། །སྔགས་
སྐྱེས་དམ་པ་ཌཀྐི་ཏཱ་རེ་ཉིད། །སྔོན་སྨོན་ལས་དང་རྟེན་འབྲེལ་དམ་ཚིག་
138



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས།
པ
མཐུས། །དེང་འདིར་ཚེ་རབས་གཏན་གྱི་གྲོགས་སུ་གྱུར། །ཁྱེད་ཀྱི་ཐུགས་
བརྩེའི་དྲིན་གྱིས་བསྐྱངས་པ་ཡི། །སྟོང་གསུམ་རིན་ཆེན་ནོར་གྱིས་བཀང་ན་
ཡང་། །བཀའ་དྲིན་ཆ་ཤས་ཙམ་ཡང་གསོ་མི་ནུས། །དེས་ན་ཟབ་གསང་
ཊཱཀྐིའི་སྙིང་ཁྲག་མཆོག །འོད་གསལ་རྫོགས་པ་ཆེན་པོའི་གདམས་ངག་
འགའ། །ཐོལ་བྱུང་མ་བཅོས་ངང་ནས་ཞུ་བར་གསོན། །ཐ་མལ་ད་ལྟའི་ཤེས་
པ་རང་ག་མ། །འདི་ཉིད་མ་བཅོས་མ་བསྒྱུར་རང་བབ་ངང༌། །འཛིན་མེད་
ལྷུག་པར་ཞོག་དང་རང་ཞལ་མཇལ། །ཡེ་ནས་མ་བཅོས་འཛིན་མེད་རིག་
པའི་གཤིས། །བཙལ་བས་མི་རྙེད་མ་ལྟ་ལྷོད་དང་ཤེས། །བཞག་ཚེ་འདི་ཡིན་
འདི་མིན་གཟའ་གཏད་བྲལ། །ངོ་བོ་ངོས་བཟུང་བྲལ་བ་ནམ་མཁའ་ལྟར། །
ཟང་ཐལ་གསལ་སྟོང་འཛིན་མེད་སྤྲོས་དང་བྲལ། །གང་ལྟར་ཤར་ཡང་རིག་
པའི་ངང་ཡིན་ཞོག །ཇི་ལྟར་སྣང་ཡང་རིག་པ་རང་གི་རྩལ། །མཁའ་ལ་སྤྲིན་
གྱིས་གོས་པ་མེད་པ་ལྟར། །ཤར་བས་མི་གནོད་མ་ཞེན་ཐད་གར་ཞོག །ས་
ལེ་སང་ངེ་ཝ་ལེ་ཧྲིག་གེ་བ། །ཡེ་ཤེས་ཆོས་སྐུའི་ཁྱད་ཆོས་བཞིར་བཤད་ཀྱང་།།
དོན་ལ་མ་བཅོས་རིག་པ་འདི་ག་རང་། །ཡེངས་མེད་འཛིན་མེད་བརྗོད་བྲལ་
ངང་འདི་སྐྱོངས། །དུས་གསུམ་རྟོག་པས་བཅོས་བསླད་མ་བྱེད་པར། །བློ་
འདས་གཉུག་མ་ཆོས་སྐུའི་ངང་འདི་སྐྱོངས། །གང་ཤར་རང་གྲོལ་གུ་ཡངས་
བློ་བདེའི་ངང་། །རྒྱ་ཡན་ཅོག་བཞག་བཞག་པ་འདི་ཀ་ལས། །ཡིན་མིན་རེ་
139



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དོགས་སྤང་བླང་མ་བྱེད་པར། །སང་སང་ཡང་ཡང་འཛིན་མེད་བློ་འདས་
བབ། །རང་གཤིས་རང་གིས་མཐོང་ལ་འཛིན་རྩོལ་བྲལ། །གཟའ་གཏད་
མེད་པས་གསལ་སྟོང་རྗེན་པ་འཆར། །ཡིད་དཔྱོད་སྤྲོས་པའི་མཚན་མ་ཡེ་ནས་
བྲལ། །ཡེ་གྲོལ་རྒྱ་གྲོལ་རང་གྲོལ་མང་བརྗོད་ཀྱང་། །དོན་ལ་རང་བབ་བཞག་
ཚེ་ཡོངས་སུ་གྲོལ། །གཞི་དབྱིངས་གདོད་མ་ཆོས་སྐུ་ཆེན་པོ་ལ། །གསར་
དུ་འབད་དང་རྩོལ་བས་བསྒྲུབ་མ་དགོས། །ལྷ་བསྒོམ་སྔགས་བཟླས་བྱས་
ནས་བསྒྲུབ་མ་དགོས། །ཡེ་གནས་རང་རིག་དོན་གྱི་ཌཱཀྐི་མ། །མ་བསྒྲུབས་
རང་ལ་ཡེ་ནས་རང་ཆས་སུ། །རྫོགས་པ་རང་བབ་བཞག་ཚེ་རང་སར་མཇལ། །
ད་ནི་རྒྱུ་འབྲས་འབད་རྩོལ་མ་དགོས་པར། །གུ་ཡངས་བློ་བདེའི་ངང་ནས་
བདེ་བར་བཞུགས། །ཨེ་མ་ཧོ་ཡ་རྡོ་རྗེ་ཐེག་པའི་གནད། །ཨ་ལ་ལ་ཧོ་རྒྱལ་
དབང་པདྨའི་དྲིན། །ཨེ་ཡ་དགའ་འོ་དཔལ་ལྡན་བླ་མའི་བཀའ། །བདེ་སྟོང་
རྡོ་རྗེའི་གླུ་དབྱངས་ཆད་མེད་ལོངས། །དེ་སྐད་ཐོལ་བྱུང་ཚིག་གི་རི་མོ་འདི། །
སྔགས་རྒན་འདུ་ཤེས་གསུམ་པ་ནམ་སྤྲུལ་པས། །རིག་འཛིན་དགའ་བའི་
ཚལ་དེར་ཤར་མར་བྲིས། །གཏན་གྲོགས་གང་ཉིད་དགྱེས་པའི་རྒྱུར་གྱུར་ཅིག །
༈ ཨེ་ཧོ། ངོ་བོ་གདོད་ནས་ཀ་དག་སྤྲོས་བྲལ་གྱི་ཞིང་ན། །ཆོས་སྐུའི་
མཁའ་འགྲོ་ཀུན་ཏུ་བཟང་མོ་དེ་མཁྱེན་ནོ། །ལྟ་བ་ཕྱོགས་ལྷུང་བྲལ་བའི་
དངོས་གྲུབ་དེ་སྩོལ་ཤོག །ངེས་པ་ལྔ་ལྡན་རིགས་ལྔའི་མཁའ་འགྲོ་ཡི་ཞིང་
140



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས། པ
ན༑ །ལོངས་སྐུའི་མཁའ་འགྲོ་རྡོ་རྗེ་ཕག་མོ་དེ་མཁྱེན་ནོ། །སྒོམ་པ་དམིགས་
གཏད་བྲལ་བའི་དངོས་གྲུབ་དེ་སྩོལ་ཤོག །ཐུགས་རྗེ་རོལ་རྩལ་གང་ལ་གང་
འདུལ་གྱི་ཞིང་ན། །སྤྲུལ་སྐུའི་མཁའ་འགྲོ་ཡེ་ཤེས་མཚོ་རྒྱལ་དེ་མཁྱེན་ནོ། །
སྤྱོད་པ་བླང་དོར་བྲལ་བའི་དངོས་གྲུབ་དེ་སྩོལ་ཤོག །སྙིང་དབུས་མི་ཤིགས་
ཐིག་ལེའི་གཞལ་ཡས་ཀྱི་དབུས་ན། །རང་རིག་ངེས་པ་དོན་གྱི་བླ་མ་དེ་མཁྱེན་
ནོ༑ །འབྲས་བུ་གཞོན་ནུ་བུམ་སྐུའི་དངོས་གྲུབ་དེ་སྩོལ་ཤོག །ཀྱེ་ཀྱེ་གསོན་
དང་སྣང་སྲིད་ལྷ་འདྲེ་ཡི་ཚོགས་དང་། །ཁྱད་པར་རྣམ་འབྱོར་བདག་ལ་གནོད་
བྱེད་ཀྱི་བགེགས་རིགས། །ན་ཚ་རྐྱེན་དང་བར་ཆད་གཏོང་མཁན་གྱི་རིགས་
རྣམས། །ཁྱེད་རྣམས་ཐོག་མེད་དུས་ནས་ད་ལྟ་ཡི་བར་དུ། །མ་རིག་དབང་
གྱུར་གཉིས་འཛིན་འཁྲུལ་བ་ཡིས་བསླད་ཅིང་། །གཞན་ལ་གནོད་པར་བྱེད་
པའི་བསམ་ངན་དང་སྦྱོར་རྩུབ། །ཨ་འཐས་ཉིང་འཁྲུལ་དབང་སོང་ཉེས་པ་
དེ་ཤེས་སམ། །གང་ཤར་རང་གྲོལ་ཆོས་ཉིད་དོན་རྟོགས་ཀྱི་རྣལ་འབྱོར། །
ང་ལ་གནོད་ཅིང་གདུག་པའི་བསམ་སྦྱོར་དེ་འཆང་ཡང་། །ང་ཚོ་ཨོ་རྒྱན་མཚོ་
སྐྱེས་བླ་མ་ཡི་བུ་རྒྱུད། །སྟོང་གསུམ་དགྲ་རུ་ལང་ཡང་བག་ཚ་བ་མེད་ལ། །
རྐྱེན་ངན་ལམ་སློང་རྡོ་རྗེའི་ཐོག་ཆེན་དེས་གཟིར་ཚེ། །གདོན་བགེགས་ཡུལ་
མེད་ཟང་ཐལ་རིག་པ་ཡི་ངང་དུ། །ཡེ་གྲོལ་གཉུག་མ་ཆེན་པོའི་རྒྱལ་ས་རུ་
སྤར་ན། །རང་གཞན་ལྷ་འདྲེའི་འཛིན་སྟངས་རང་ས་ནས་གྲོལ་སོང་། །ཡེ་
141



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ནས་མ་བཅོས་པདྨ་དབང་ཆེན་གྱི་ཁྲོ་རྒྱལ། །ང་ལས་ཆེ་བཙན་སྲིད་པ་གསུམ་
འདི་ན་སུ་མེད། །ང་ནི་འཁོར་འདས་ཀུན་གྱི་སྤྱི་དཔལ་དུ་གྱུར་པ། །སྟོང་
གསུམ་འཇིག་རྟེན་སྲོག་སྙིང་ང་ཡི་ལག་གདའོ། །ཀུན་ཁྱབ་སྟོང་ཆེན་གཞི་
ལ་འཕོ་འགྱུར་ནི་མི་འདུག །རང་གྲོལ་རིག་པའི་རྡོ་རྗེར་བགྲེས་རྒུད་ནི་མི་
གདའ། །རྩུབ་ཉམས་ཤར་ཆའི་རི་མོར་རེ་དོགས་ནི་མི་དགོས། །ཐ་མལ་ད་
ལྟའི་ཤེས་པ་སངས་རྒྱས་སུ་འདུག་པས། །གཏད་མེད་གུ་ཡངས་བློ་བདེའི་
རང་ས་དེ་ཟིན་ཚེ། །ཐུག་འཕྲད་རང་གྲོལ་རྡོ་རྗེའི་དཔའ་གདེང་དེ་རྙེད་སོང་། །
གཉེན་དང་ཉེ་དུའི་འབྲེལ་བའི་ཞེན་འཛིན་གྱི་དབང་གིས། །འདོད་ཆགས་
ལས་གྱུར་དམ་སྲི་བསེན་མོ་ཞེས་མིང་གདགས། །དོན་ལ་རང་གཞན་སྡང་
ཞེན་གཉིས་འཛིན་གྱིས་བསྐྱེད་པའི། །ལྷ་འདྲེ་ཞེས་བྱ་རྣམ་རྟོག་ཤར་ཆ་ཡི་
རི་མོ། །ང་མེད་ངར་འཛིན་བདེན་ཞེན་འཛིན་པ་ཡི་འཆིང་ཐག །གཏད་མེད་
གང་ཤར་རང་གྲོལ་མེ་དཔུང་གིས་བསྲེགས་ཚེ། །ཡུལ་མེད་བློ་འདས་ཆེན་
པོའི་རྒྱལ་ཁ་དེ་ཐོབ་སོང་། །ནད་དང་ནད་འཛིན་བློ་དེ་རྣམ་རྟོག་གི་རི་མོ། །
དོན་ལ་ན་བྱ་ན་བྱེད་ཀ་དག་གི་ཀློང་དུ། །བདེ་ཆེན་འཕོ་བྲལ་རྡོ་རྗེའི་རང་ས་
དེ་བཟུང་ཚེ། །བདེ་ཆེན་མི་འགྱུར་རྡོ་རྗེའི་གཏན་སྲིད་དེ་ཐོབ་སོང་། །རྐྱེན་
ངན་ལམ་དུ་སློང་བ་གསང་སྔགས་ཀྱི་ཁྱད་ཆོས། །གང་ཤར་རིག་པའི་རྒྱན་
ཤར་རྣལ་འབྱོར་བའི་སྤྱོད་ཡུལ། །བར་ཆད་ཡོན་ཏན་ཤེས་པ་བླ་མེད་ཀྱི་
142



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས།
པ
ལུགས་སོ། །ན་ཚ་རྐྱེན་ངན་ལམ་སློང་པད་འབྱུང་གི་བུ་རྒྱུད། །ཨེ་མ་ཨེ་མ་
དཔལ་ལྡན་བླ་མ་ཡི་དྲིན་ལས། །གང་སྣང་བདེ་བ་ཆེན་པོའི་དགའ་སྟོན་ལ་
རོལ་ནས། །སྲིད་ཞི་གཉིས་མེད་རང་གྲོལ་རིག་པ་ཡི་ས་ཟིན། །སྲིད་གསུམ་
ཡེ་ནས་སངས་རྒྱས་གསར་དུ་བསྒྲུབ་མི་དགོས། །གང་ཤར་ཆོས་སྐུའི་རྩལ་
ལ་སྤང་བླང་ནི་མི་དགོས། །གང་སྣང་རྒྱན་དུ་ཤར་བས་རེ་དོགས་ནི་མ་དགོས། །
ད་ནི་ལྷ་མེད་འདྲེ་མེད་ལྟ་བའི་གདེང་ཟིན་ཏེ། །མ་བཅོས་འཇོག་སྟངས་གཅིག་
གིས་འཁོར་འདས་ཀྱི་སྣང་ཆ། །བློ་བྲལ་གཉུག་མའི་ངང་དུ་རང་གྲོལ་གྱི་ས་
ཟིན༑ །འཁོར་འདས་རང་གྲོལ་ཆེན་པོའི་རྒྱལ་ཁ་དེ་ཐོབ་ཚེ། །རྣལ་འབྱོར་
སྔགས་པ་རྒྱལ་བའི་རྒྱལ་དབྱངས་འདི་ལེན་མཁན། །སྔགས་རིགས་ནམ་
སྤྲུལ་འཇིགས་མེད་ཕུན་ཚོགས་ང་ཡིན་ནོ། །ཐོས་ཚད་བཟང་ངན་རོ་སྙོམས་
གདེང་ཚད་དེ་ཐོབ་སྨོན། ། ༈ ཀྱེ་ཧོ་ལས་སྨོན་དམ་ཚིག་བཟང་པོ་ཡིས། །
ཚེ་རབས་དུ་མར་འབྲེལ་བའི་སློབ་བུའི་མཆོག །བསླབ་གསུམ་རྒྱན་འཆང་
དམ་པ་འདུད་པ་ལ། །སྙིང་གཏམ་ཚིག་འགའ་ཞུ་བའི་སྙན་དབང་གསོན། །
ཁྱེད་ནི་རྒྱལ་ཁམས་ཕྱོགས་མེད་འགྲིམ་པ་དང་། །ངེས་མེད་རི་ཁྲོད་གང་དུ་
གནས་གྱུར་ཀྱང་། །དཔལ་ལྡན་བླ་མར་གསོལ་ཐོབ་དབང་བཞི་ལོངས། །
ཡི་དམ་ལྷ་སྔགས་ཏིང་འཛིན་དབྱེར་མེད་ངང་། །མ་བཅོས་ཀ་དག་གཉུག་
མའི་གནས་ལུགས་སྐྱོངས། །སྒོམ་ཞེན་འཛིན་པའི་བློ་ཡིས་མ་བཅིངས་ཤིང་། །
143



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མི་བསྒོམ་ཡེངས་འབྱམས་ངང་དུ་མ་ཤོར་བར། །རང་བབ་རྩོལ་བྲལ་རྗེན་
པར་སྐྱོང་བ་འདི། །ཟབ་གསང་རྫོགས་པ་ཆེན་པོའི་ཉམས་ལེན་ཡིན། །མཁའ་
འགྲོ་དམ་ཅན་ཚོགས་དང་གཏོར་མས་བརྔན། །མ་གྱུར་འགྲོ་ལ་བྱམས་དང་
སྙིང་རྗེ་བསྐྱེད། །དད་དང་དམ་ཚིག་སྡོམ་པ་སྲོག་ལྟར་སྲུངས། །ཡར་མར་
ཚེས་བཅུའི་དུས་སྟོན་རྒྱུན་མ་གཅོད། །མི་མེད་དབེན་རིར་སྒྲུབ་པའི་རྒྱལ་
མཚན་ཚུགས། །དངོས་དང་བརྒྱུད་ནས་བསྟན་འགྲོའི་དོན་ཆེན་སྒྲུབས། །
མཆིད་འདི་དེ་ལས་མི་སྨྲ་གུ་རྒྱ་རྒྱ། །དོན་འདི་ཡལ་བར་མ་དོར་ཉམས་སུ་
ལོངས། །འདིའང་སྤྲུལ་མིང་འཇིགས་མེད་ཕུན་ཚོགས་ཀྱིས། །རིག་འཛིན་
དགའ་བའི་ཚལ་དུ་ཤར་མར་བྲིས། ། ༈ སྐྱེ་མང་ལས་སྨོན་འབྲེལ་བའི་
མཆོག་སྤྲུལ་རྗེ། །ཨ་བྷུའི་མཚན་འཆང་དམ་པར་ཚིག་འགའ་ཞུ། །ཐ་མལ་
ད་ལྟའི་ཤེས་པ་སོ་མ་འདི། །སྒོམ་འཛིན་རྣམ་རྟོག་བློ་ཡིས་མ་བཅིངས་པར། །
སྒོམ་མེད་ཟང་ཐལ་རིག་པ་རྗེན་པ་རུ། །ལྷོད་ཀྱིས་ཀློད་ལ་རང་བབ་ངང་དུ་
ཞོག །དེ་ཚེ་རྣམ་རྟོག་འཕྲོ་ཡང་འཕྲོ་རུ་ཆུག །འཕྲོ་བ་གང་ཤར་རང་གྲོལ་
རྗེས་མེད་ཡིན། །མ་འཕྲོ་ན་ཡང་ཨེ་འཕྲོ་གང་ཡང་མེད། །སྟོང་གསལ་བློ་
འདས་རིག་སྟོང་རྗེན་པ་ཡིན། །སྤང་བླང་དགག་སྒྲུབ་བྲལ་བའི་རྣལ་འབྱོར་
ལ༑ །རེ་དོགས་ཞིག་པའི་མཆོག་གི་དངོས་གྲུབ་ཡོད། །དེ་བས་ལྷག་པའི་
གདམས་ངག་གང་ཡང་མེད། །ནམ་སྤྲུལ་ཏཱ་རེ་ཟུང་གིས་ཤར་མར་བྲིས། །
བE
144



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས།
པ
༄༅། །ཚོགས་གླུ་རྡོ་རྗེ་སྒྲ་མའི་རྒྱུད་མངས་
ཞེས་བྱ་བ་བཞུགས
ཨ་ཧོ་ཡ། རང་སྣང་བདེ་བ་ཆེན་པོ་མཁའ་སྤྱོད་ཀྱི་གླིང་འདིར། །རང་
རིག་བླ་མ་ཨོ་རྒྱན་མཚོ་སྐྱེས་ཀྱི་རྡོ་རྗེའི། །རང་རྩལ་འགག་མེད་དཔའ་བོ་
མཁའ་འགྲོ་ཡི་ཚོགས་ལ། །རང་གཞན་གྲོལ་བའི་ཐབས་ཟབ་ཨ་ཏི་ཡི་རང་
ལུགས། །གནད་གསང་སྤེལ་བའི་དུས་ཆེན་ཁྱད་པར་ཅན་འདི་རུ། །ཁྱབ་
བདག་བླ་མ་རྡོ་རྗེ་སློབ་དཔོན་གྱིས་དབུ་བཟུང། །འདིར་འདུས་དམ་གཙང་
རྡོ་རྗེའི་མཆེད་པོ་ཡི་ཚོགས་ཀུན། །ཟབ་གསང་ཚོགས་ཀྱི་འཁོར་ལོའི་དགའ་
སྟོན་ལ་བརྟེན་ནས། །བློ་བྲལ་ཀ་དག་གཉུགས་མའི་རང་ཞལ་དེ་མཇལ་ཞིང་། །
བཟང་ངན་འབྲེལ་བའི་ཕ་མ་མཁའ་ཁྱབ་ཀྱི་འགྲོ་ཀུན། །བདེ་ཆེན་མཁའ་
སྤྱོད་རྔ་ཡབ་དཔལ་རི་ལ་ཁྲིད་པའི། །ཐུགས་བསྐྱེད་དམ་བཅའ་ཟབ་མོའི་
སྨོན་ལམ་ཞིག་ཕུལ་ཤོག །དེ་རིང་འདི་ན་འཚོགས་པའི་རྡོ་རྗེ་ཡི་མཆེད་ལྕམ། །
བྱང་ཆུབ་བར་དུ་མི་འབྲལ་དམ་ཚིག་གིས་འབྲེལ་ནས། །ཇི་སྲིད་འགྲོ་བའི་
ལས་སྣང་མ་ཟད་ཀྱི་བར་དུ། །རླབས་ཆེན་བསྟན་འགྲོའི་དོན་ཀུན་འབད་
མེད་དུ་འགྲུབ་སྨོན། །རྒྱ་ཆད་ཕྱོགས་ལྷུང་བྲལ་བ་ཆོས་དབྱིངས་ཀྱི་མཁའ་
145



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལ༑ །ཀུན་ཁྱབ་འོད་གསལ་རིག་པ་རྟ་བདུན་གྱི་དབང་པོས། །གཟུང་འཛིན་
མ་རིག་འཁྲུལ་བའི་མུན་ཁམས་དེ་བསལ་ཞིང་། །སྲིད་ཞི་གཉིས་མེད་བློ་
བྲལ་བདེ་དགའ་ལ་རོལ་སྨོན། །རྡོ་རྗེའི་ལུ་གུ་རྒྱུད་དུ་འབྲེལ་བ་ཡི་མཆེད་
ལྕམ། །འཇའ་ལུས་མཁའ་སྤྱོད་འགྲུབ་པའི་སྨོན་ལམ་ཞིག་ཞུའོ། །འཇའ་
ལུས་མཁའ་སྤྱོད་འགྲུབ་པའི་གླུ་དབྱངས་ཤིག་ཞུའོ། །འཇའ་ལུས་མཁའ་སྤྱོད་
འགྲུབ་རྟེན་འབྲེལ་ཞིག་ཞུའོ། །དཔལ་ཀཿ ཐོག་པའི་ཆོས་སྡེ་ཐེག་ཆེན་བཤད་སྒྲུབ་དར་རྒྱས་
གླིང་གི་ཚོགས་མཆོད་སྐབས་སུ་ཚོགས་མགུར་གཞི་ཆེན་ནམ་སྤྲུལ་དང་ཏཱ་རེ་ལྷ་མོ་ཟུང་གིས་བྲིས་པ་དགེ།
༈ དགའ་སྟོན་ཚོགས་འཁོར་གྱི་གླུ་བདེ་སྟོང་ཛྷཱ་ན་ཌཱཀྐིའི་དྲུག་འགྱུར་ཞེས་
བྱ་བ། ཨ་ཧོ་ཡ། རང་སྣང་བདེ་བ་ཆེན་པོ་མཁའ་སྤྱོད་ཀྱི་གླིང་འདིར། །འབྱུང་
ལུས་ཐབས་ཀྱི་རྒྱུ་ལ་དཀྱིལ་འཁོར་དུ་བྱས་ནས། །ཁམས་དྲུག་ལྡན་པའི་ཀློང་
ནས་གཉུགས་མ་ཡི་འོད་གསལ། །བདེ་སྟོང་དོན་གྱི་མཁའ་འགྲོའི་རང་ཞལ་
དེ་མཇལ་བྱུང་། །ཨེ་མ་དམ་ལྡན་ལྷ་མིའི་རིག་འཛིན་གྱི་ཚོམ་བུ། །ཆེ་བ་དྲུག་
ལྡན་གསང་སྔགས་དགའ་སྟོན་གྱི་དུས་འདིར།།མ་ཚོགས་མཁའ་འགྲོ་དགྱེས་
པའི་བྲོ་ར་ལ་ཕེབས་དང་། །འཇའ་ལུས་འོད་སྐུར་གྲོལ་བའི་ཁྱད་ཆོས་ཤིག་
གདའ་འོ། །མཚོ་སྐྱེས་ཡབ་ཡུབ་ཐུགས་རྗེའི་འོད་ཟེར་ལ་བརྟེན་ནས། །ཀུན་
ཉོན་འཁྲུལ་བའི་བག་ཆགས་མ་ལུས་པ་བསལ་ཞིང་། །སྣང་སྲིད་བདེ་བར་
146



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས།
པ
རོལ་བའི་ཡོ་ལང་གི་ངང་ནས། །སྡུག་བསྔལ་དབྱིངས་སུ་སངས་པའི་གླུ་
དབྱངས་འདི་བླངས་སོང་། །རྩ་གསུམ་ལྷ་ཚོགས་དགྱེས་པའི་བདེ་སྟོང་གི་
ཉམས་འབར། །ཕ་ཕོགས་བུ་ལ་འབྱོར་བའི་སྨོན་ལམ་གྱི་མཐུ་གྲུབ། །སྙིགས་
འགྲོའི་རྒུད་པ་གསོ་བའི་ཟབ་བཅུད་ཀྱི་ནོར་བུ། །རྩོལ་མེད་ལག་ཏུ་སོན་པ་
མཚོ་སྐྱེས་རྗེའི་བཀའ་དྲིན། །བདེ་སྟོང་འོད་གསལ་དགའ་བཞིའི་ཚོགས་སྟོན་
དེ་སྤྲོས་ནས། །སྲོག་གི་ཀ་བ་གསུམ་དང་འཁོར་ལོ་ལྔར་བཞུགས་པའི། །བགྲང་
ཡས་དཔའ་བོ་མཁའ་འགྲོའི་དགྱེས་པ་རང་བསྐངས་ཤིང་། །ཀུན་བཟང་ཀློང་
ཡངས་ཆེན་པོའི་བདེ་དགའ་ལ་རོལ་སོང་། །འདིར་འདུས་ལས་སྨོན་མཐུན་
པའི་རྡོ་རྗེ་ཡི་མཆེད་ལྕམ། །ད་ནས་བྱང་ཆུབ་སྙིང་པོ་མ་ཐོབ་ཀྱི་བར་དུ། །མི་
འབྲལ་གསང་སྔགས་ཟབ་མོའི་བདུད་རྩི་ལ་སྤྱོད་ཅིང་། །འབྲེལ་ཚད་མཁའ་
སྤྱོད་འདྲེན་པའི་གདེང་ཆེན་དེ་རྙེད་སོང་། །ཕུན་ཚོགས་ལྔ་ལྡན་ཐབས་ཤེས་
རྟེན་འབྲེལ་གྱི་དཔལ་ལས། །རྒྱལ་བསྟན་རིན་ཆེན་སྤེལ་བའི་སྒོ་བརྒྱ་དེ་འབྱེད་
ཅིང་༑ །མཚོ་སྐྱེས་ཡབ་ཡུམ་ཐུགས་ཀྱི་བཞེད་དོན་ཀུན་འགྲུབ་ནས། །བསྟན་
འགྲོའི་རྒུད་མུན་སེལ་བའི་རྟེན་འབྲེལ་དེ་འགྲིགས་བྱུང་། །ཨེ་མ་ཨེ་མ་སྣང་
སྲིད་བདེ་ཆེན་དུ་འབྱམས་ཀླས། །ཨ་ལ་ལ་ཧོ་སྲིད་ཞི་མཉམ་ཉིད་དུ་བརྡལ་
སོང་། །ཞེས་པའང་མཚོ་རྒྱལ་དངོས་སྤྲུལ་གཏན་གྲོགས་ཏཱ་རེ་དེ་ཝཱི་དང་རིགས་ལྡན་ཌཀྐི་ཞི་མཛད་
དབང་མོ་རྣམས་ཀྱིས་བསྐུལ་བ་ལ་བརྟེན་ནས་དམར་ཕྱོགས་མཁའ་འགྲོ་འདུ་བའི་ཚེས་༢༥ལ་ནམ་སྤྲུལ་
147



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འཇིགས་མེད་པས་ཐོལ་བྱུང་དུ་ཤུགས་འབྱུང་པདྨ་འབུམ་རྫོང་དུ་བྲིས་སོ། །
༄༅། །དགའ་སྟོན་གྱི་ཚོགས་མགུར་ལྷ་མོའི་རྒྱང་གླུ་
ཞེས་བྱ་བ་བཞུགས་སོ། །
ཨ་ཧོ། ཡེ་གཞི་གདོད་ནས་དག་པ་མཐའ་བྲལ་གྱི་ཡེ་ཤེས། །ཡེ་སྟོང་ཆོས་
སྐུའི་བླ་མ་རང་ཆས་སུ་རྫོགས་ནས། །ཡེ་ཡིན་ལོངས་སྐུའི་བཀོད་པ་ཞིང་
ཁམས་ཀྱི་རོལ་བ། །ཐུགས་རྗེའི་ཀུན་ཁྱབ་སྣ་ཚོགས་སྤྲུལ་སྐུ་ཡི་དཀྱིལ་
འཁོར། །རྣམ་དག་ངོ་བོ་ཉིད་སྐུའི་བླ་མ་དེ་མཁྱེན་ནོ། །ནམ་ཞིག་སྲིད་མཚོ་
སྟོངས་ནས་ཀུན་བཟང་གི་དགོངས་པ། །སྐད་ཅིག་མྱུར་བདེའི་ལམ་ལ་སྦྱངས་
སྦྱང་གི་འབྲས་བུ། །ས་ལམ་གཅིག་རྫོགས་གཞོན་ནུ་བུམ་སྐུ་ཡི་ཀློང་དུ། །
སྣ་ཚོགས་སྒྱུ་མའི་སྣང་ཆ་འགགས་མེད་དུ་ཤར་ཡང་། །དོན་དམ་ཆོས་སྐུའི་
མཁའ་ལ་ཆར་སྤྲིན་གྱིས་མ་གོས། །སྒྲིབ་བྲལ་རིག་པའི་ཉི་མ་རང་ཆས་སུ་
ཤར་འོང་། །སྐུ་གསུམ་དབྱེར་མེད་འཁོར་འདས་མཉམ་བརྡལ་གྱི་རོལ་བ། །
བདེ་སྟོང་ཟུང་འཇུག་འོད་གསལ་སྒྱུ་འཕྲུལ་གྱི་བཀོད་པ། །རྟེན་འབྲེལ་བརྡ་
ཚིག་མཚོན་པའི་ཐབས་ཤེས་ལ་བརྟེན་ནས། །སྲིད་པའི་དྲྭ་བ་འཇོམས་པའི་
དཔའ་བོ་ཡི་སྐུར་བཞེངས། །མ་ཚོགས་དབྱིངས་ནས་བསྐུལ་བའི་བསྟོད་དབྱངས་
148



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས།
པ
ཀྱི་སྒྲ་བཅས། །བཅུ་དྲུག་དགའ་སྟོན་ཚོགས་ཀྱི་འདུ་བ་ལ་ཕེབས་ནས། །སྐལ་
ལྡན་ལས་སྨོན་འཛོམས་པའི་རྟེན་འབྲེལ་རེ་ཞུའོ། ། ༈ ཨ་ཧོ་ཡ། རང་
སྣང་བདེ་བ་ཆེན་པོ་མཁའ་སྤྱོད་ཀྱི་གླིང་འདིར། །འབུམ་ཕྲག་ཀི་དགྱེས་
པའི་རོལ་སྟོན་གྱི་ཚོགས་འཁོར། །ཕུན་ཚོགས་ངེས་པ་ལྔ་ལྡན་ལྷུན་གྲུབ་ཀྱི་
དཀྱིལ་འཁོར། །ཆོས་ཉིད་བདེ་བ་ཆེན་པོའི་བདེ་དགའ་ཡི་དཔལ་ལ། །ཡེ་ཡིན་དོན་
གྱི་མཁའ་འགྲོའི་དགྱེས་ཞལ་དེ་ངོམ་ཤོག །ཕྱི་རུ་མ་བཅོས་རང་བྱུང་བྲག་ཕུག་
གི་ཁང་བཟང་། །རྡོ་རྗེ་པདྨ་མཁའ་འགྲོའི་འདུ་གླིང་གི་གནས་མཆོག །ནང་
དུ་རང་བྱུང་ཡེ་གནས་གཉུག་མ་ཡི་ཁང་བཟང་། །མ་བཅོས་རང་བྱུང་དོན་གྱི་
མཁའ་འགྲོ་ཡི་དཀྱིལ་འཁོར། །དེ་རིང་འདི་ན་འཚོགས་པའི་དམ་གཙང་གི་
མཆེད་ལྕམ། །མ་བགྲོས་རང་གར་འདུ་བ་སྔོན་སྨོན་གྱི་ལས་འཕྲོ། །དེང་
ནས་བཟུང་སྟེ་བྱང་ཆུབ་སྙིང་པོ་ཡི་བར་དུ། །འཁྲུལ་སྣང་འཁོར་བའི་ལས་
དང་བག་ཆགས་ཀུན་བསལ་ནས། །མཁའ་སྤྱོད་མཁའ་འགྲོའི་གླིང་དུ་ཆམ་
གཅིག་ཏུ་འཚོགས་སྨོན། །སྤྲོས་བྲལ་མ་བཅོས་སྔགས་འཆང་རྣལ་འབྱོར་བ་
ངེད་ཅག །ཕ་ཅིག་ཨོ་རྒྱན་པདྨའི་རྒྱལ་ཚབ་དུ་བསྔགས་ནས། །ངོ་མཚར་
རྨད་བྱུང་གནས་འདིར་མཁའ་འགྲོ་ཡི་ཚོགས་ཀུན། །བདེ་སྟོང་དགྱེས་པ་ཆེན་
པོའི་རོལ་སྟོན་ལ་ཕེབས་ཤོག །ཡེ་ཡིན་དོན་གྱི་རིག་པ་གཞན་ནས་བཙལ་
མ་དགོས། །ཀུན་ཉོན་འཁོར་བའི་བག་ཆགས་གསར་དུ་སྦྱངས་མ་དགོས། །
149



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གཉིས་མེད་ཟང་ཐལ་བདེ་ཆེན་སྤྲོས་བྲལ་གྱི་ངང་དུ། །སྣང་གྲགས་ཆོས་ཀུན་
དག་པ་རབ་འབྱམས་སུ་ཤར་སོང་། །ཨེ་མ་སྔ་འགྱུར་རྡོ་རྗེ་ཐེག་པ་ཡི་རིང་
ལུགས། །ཕ་ཅིག་པད་འབྱུང་བླ་མའི་བཀའ་དྲིན་གྱི་ཆེ་བ། །ཨ་མ་མཚོ་རྒྱལ་
ལྷ་མོས་སྙིང་ནོར་དུ་བསྩལ་བ། །རྗེས་འཇུག་ང་ཚོའི་སྤྱོད་ཡུལ་བགོ་སྐལ་དུ་
ཐོབ་སོང་། །ད་ནས་བཞི་བརྒྱ་ལྔ་ཡི་རི་མོ་ལ་ཐུག་བར། །ཕྱི་ནང་བསྟན་འགྲོའི་
ཉེར་འཚེའི་རྐྱེན་སྣང་གི་ཚོགས་ཀུན། །ཆོས་ཉིད་དབྱིངས་སུ་ཞི་བའི་རྟེན་
འབྲེལ་དེ་འགྲིགས་སོང་། །ལྟོས་བཅས་བཟང་ངན་འབྲེལ་ཐོགས་ཕ་མ་ཡི་
ཚོགས་ཀུན། །ཕྱམ་གཅིག་གདོད་མའི་གཞི་རུ་གྲོལ་བ་ཡི་སྨོན་ལམ། །ཁམས་
གསུམ་འཁོར་བ་སྟོངས་པའི་རྟེན་འབྲེལ་དེ་འགྲིགས་སོང་། །འཇའ་ལུས་
ཆོས་སྐུར་འགྲུབ་པའི་སྨོན་ལམ་ཞིག་ཞུའོ། །ཞེས་པའང་ཁྲག་འཐུང་བདུད་འཇོམས་རྡོ་
རྗེའི་གཏེར་གནས་འབྲོས་ཕུག་མཁའ་འགྲོའི་འདུ་གླིང་དུ་དབང་ཆེན་སྤྲེལ་ལོའི་ས་ག་ཟླ་བའི་དམར་ཕྱོགས་
ཚེས༢༩ལ་ཚོགས་མཆོད་བྱེད་པའི་དུས་སུ་ཁོ་བོ་ནམ་སྤྲུལ་མིང་འཛིན་འཇིགས་མེད་ཕུན་ཚོགས་དང་ཏཱ་རེ་
ལྷ་མོ་ཟུང་གིས་གང་ཤར་གཏད་མེད་དུ་བྲིས་པ་དགེ །
༈ ཨ་ཧོ་ཡ། རང་སྣང་བདེ་བ་ཆེན་པོའི་མཁའ་སྤྱོད་ཀྱི་གླིང་འདིར། །རང་
རིག་བླ་མ་ཨོ་རྒྱན་མཚོ་སྐྱེས་ཀྱི་རྡོ་རྗེ། །རང་རྩལ་མ་ཚོགས་དཔའ་བོ་མཁའ་
འགྲོ་ཡི་ཚོགས་ཀྱིས། །རང་གསལ་དུས་གསུམ་དུས་མེད་ཀ་དག་གི་དུས་སུ། །
རང་གྲོལ་ཉེ་ལམ་གྲོལ་བྱེད་ཐུན་མིན་གྱི་མན་ངག །སྟོན་འཁོར་དགོངས་པ་
150



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས།
པ
དབྱེར་མེད་བརྡ་ཆོས་སུ་བསྟན་ཚེ། །ཡིད་ཅན་མཁའ་མཉམ་ཕ་མ་འགྲོ་དྲུག་
གི་སེམས་ཅན། །རང་གྲོལ་གདོད་མའི་གྲོལ་གཞི་མངོན་དུ་རང་གྱུར་སོང་། །
དེ་རིང་འདིར་འདུས་དམ་ལྡན་རྡོ་རྗེ་ཡི་མཆེད་ཀུན། །ད་ནས་བྱང་ཆུབ་སྙིང་
པོ་མ་ཐོབ་ཀྱི་བར་དུ། །ཟབ་གཏེར་གསང་སྔགས་ཆོས་ཀྱི་བགོ་སྐལ་ལ་སྤྱོད་
ནས། །ཕ་ཅིག་ཨོ་རྒྱན་ཡབ་ཡུམ་ཐུགས་བཞེད་ཀུན་འགྲུབ་སྨོན། །འདི་ལྟར་
གསང་སྔགས་ཚོགས་ཀྱི་དུས་སྟོན་ལ་རོལ་ཚེ། །ཚིམ་པ་དྲུག་ལྡན་བདེ་སྟོང་
ཟློས་གར་དེ་ངོམ་ཞིང་། །བློ་བྲལ་ཀ་དག་གཉུག་མའི་རང་ཞལ་དེ་མཇལ་
ནས། །སྲིད་ཞི་མཉམ་ཉིད་ཆེན་པོའི་དགའ་སྟོན་ཡང་མྱོང་སོང་། །ཐབས་
ཆེན་སྲིད་པའི་འཁོར་ལོ་གཅོད་པ་ཡི་མན་ངག །ཀློང་ཆེན་ཐུགས་བཅུད་རྨད་
བྱུང་ཨ་ཏི་ཡི་གསང་ལམ། །བདེ་གཤེགས་སྙིང་པོའི་ཁྱབ་ཚད་འགྲོ་ཀུན་ལ་
སྤེལ་ཏེ། །ཁམས་གསུམ་འཁོར་བའི་སྣང་ཆ་གཞི་ཐོག་ཏུ་གྲོལ་ཤོག །དགའ་
སྟོན་ཚོགས་ཀྱི་གླུ་དབྱངས་དྲུག་འགྱུར་འདི་བླངས་ན། །ཕ་ཅིག་བླ་མའི་ཐུགས་
རྒྱུད་བཙན་ཐབས་སུ་བསྐུལ་ཏེ། །སྣང་སྲིད་དཔའ་བོ་མཁའ་འགྲོའི་ཐུགས་
དམ་དེ་བསྐང་ཞིང་། །འབྲེལ་ཚད་དཔལ་རིར་འདྲེན་པའི་རྟེན་འབྲེལ་དེ་
འགྲིགས་སོང་། །འཇའ་ལུས་མཁའ་སྤྱོད་འགྲུབ་པའི་སྨོན་ལམ་དེ་ཞུའོ། །
ཁམས་གསུམ་འཁོར་བ་སྟོང་པའི་སྨོན་ལམ་དེ་ཞུའོ། །ཞེས་པའང་རྩིས་མདའ་ཐུབ་
བསྟན་འཕེལ་རྒྱས་གླིང་གི་ལྷ་ཁང་གྲུབ་པའི་དགའ་སྟོན་ཚོགས་མཆོད་བྱེད་སྐབས་མཆོག་སྤྲུལ་འཇམ་
བ
ནངན་
151



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དབྱངས་ཉི་མའི་བཞེད་སྐོང་དུ་ནམ་སྤྲུལ་དང་ཏཱ་རེ་ལྷ་མོ་ཟུང་གིས་བྲིས་པ་དགེ།
༈ ཚོགས་མགུར་དངོས་གྲུབ་འགུགས་པའི་ལྕགས་ཀྱུ་བཞུགས། ཨ་ཧོ་ཡ།
རང་སྣང་བདེ་བ་ཆེན་པོ་མཁའ་སྤྱོད་ཀྱི་གླིང་འདིར། །འབྱུང་ལུས་ཐབས་ཀྱི་
རྒྱུ་ལ་དཀྱིལ་འཁོར་དུ་བྱས་ནས། །བདེ་སྟོང་དགའ་བཞིའི་རོལ་སྟོན་ཟད་
མེད་དུ་འབུལ་ཚེ། །གསང་ཆེན་འོད་སྐུར་གྲོལ་བའི་གདེང་ཆེན་དེ་རྙེད་སོང་། །
གནས་ཀྱི་ཆེ་བ་ར་ས་འཕྲུལ་སྣང་གི་གཙུག་ལག །འོ་སྐོལ་ལྷ་མིའི་སྟོན་པ་ཐུབ་
དབང་གི་ཞལ་ཚབ། །ཆོས་ཀྱི་ཆེ་བ་གསང་སྔགས་རྡོ་རྗེ་ཡི་ཐེག་པ། །འཁོར་
གྱི་ཆེ་བ་རིག་འཛིན་རྡོ་རྗེ་ཡི་མཆེད་ལྕམ། །དུས་ཀྱི་ཆེ་བ་དབང་ཆེན་རྩལ་
ལྡན་གྱི་གནམ་ལོ། །གསང་སྔགས་དགའ་སྟོན་ཚོགས་ཀྱི་འཁོར་ལོ་འདི་བསྐོར་
བས། །མ་ཚོགས་དཔའ་བོ་མཁའ་འགྲོའི་དགྱེས་པ་དེ་བསྐངས་ནས། །འབྲེལ་
ཚད་དཔལ་རིར་འདྲེན་པའི་གདེང་ཆེན་དེ་རྙེད་སོང་། །ཟབ་ལས་ཡང་ཟབ་
རྨད་བྱུང་ཨ་ཏི་ཡི་ཐེག་པ། །རང་བབ་རྩོལ་བྲལ་བློ་འདས་གཉུག་མ་ཡི་ངང་
དུ༑ །འཕོ་མེད་གཞོན་ནུ་བུམ་སྐུའི་དཀྱིལ་འཁོར་དེ་འགྲུབ་ཅིང་། །སྲིད་ཞི་
མཉམ་ཉིད་གྲོལ་བའི་གནས་ལུགས་དེ་མཇལ་སོང་། །ལྔ་བདོ་སྙིགས་མའི་
རྒུད་མུན་ཆེས་ཆེར་དུ་འཐིབས་ཚེ། །དུས་གསུམ་རྒྱལ་བའི་ཐུགས་བསྐྱེད་
ཉི་གཞོན་དེ་སྤྲོས་ནས། །སྐྱེ་དགུ་བདེ་སྐྱིད་རྫོགས་ལྡན་གསར་བ་ལ་རོལ་
ནས། །རྒྱལ་བསྟན་དར་ཞིང་རྒྱས་པའི་རྟེན་འབྲེལ་དེ་འགྲིགས་སོང་། །དེ་
152



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས། པ
རིང་འདི་ན་འཚོགས་པའི་རྣལ་འབྱོར་བ་ཕོ་མོ། །ལས་སྨོན་རྟེན་འབྲེལ་བཟང་
པོའི་མཐུ་དཔལ་ལ་བརྟེན་ནས། །རིང་མིན་གདོད་མའི་མགོན་པོའི་གོ་འཕང་
ལ་སོན་པའི། །དགའ་ཞིང་སྤྲོ་བའི་རྡོ་རྗེའི་གླུ་དབྱངས་འདི་བླངས་སོ། །མ་
ལུས་མཁའ་མཉམ་འཁྲུལ་བའི་འགྲོ་དྲུག་གི་སེམས་ཅན། །རྣམ་མཁྱེན་ས་
རུ་འགོད་པའི་སྨོན་ལམ་དེ་ཞུའོ། །ཞེས་པའང་དབང་ཆེན་སྤྲེལ་ལོའི་ཟླ༩་ཚེས་༡༠་ལ་ལྷ་ལྡན་
ཇོ་བོའི་མདུན་དུ་ཚོགས་མཆོད་སྐབས་ནམ་སྤྲུལ་པས་བྲིས་པ་དགེ།
༈ ཚོགས་མགུར་པདྨ་ཊཱཀྐིའི་དྲུག་འགྱུར་ཀ་ལ་པིངྐའི་སྒྲ་དབྱངས་བཞུགས།
ཨ་ཧོ་ཡ། ཕུན་ཚོགས་ལྔ་ལྡན་འབུམ་ཕྲག་མཁའ་འགྲོ་ཡི་གླིང་འདིར། །ཀུན་
བཟང་བདེ་ཆེན་རྡོ་རྗེ་བཙུན་མོ་ཡི་དཀྱིལ་འཁོར། །ལས་སྨོན་རྟེན་འབྲེལ་
བཟང་པོའི་མཐུ་དཔལ་ལ་བརྟེན་ནས། །གེགས་མེད་བདེ་བླག་ངང་དུ་འགྲུབ་
པ་དེ་ངོ་མཚར། །རྨད་བྱུང་ག་ཎ་ཙཀྲའི་དགའ་སྟོན་གྱི་དུས་འདིར། །སྲིད་
ཞིའི་མགྲོན་ཀུན་དགྱེས་པས་འཛུམ་དཀར་དེ་ངོམ་ཞིང་། །མཆོག་ཐུན་དངོས་
གྲུབ་རྒྱ་མཚོའི་ནོར་བུ་ཡི་གྲུ་ཆར། །མ་འབད་ལག་ཏུ་རྙེད་པ་ལས་སྨོན་གྱི་
བགོ་སྐལ། །དེ་རིང་འདི་ན་འཚོགས་པའི་རྡོ་རྗེ་ཡི་མཆེད་ལྕམ། །ནམ་ཞིག་
འདུས་བྱས་བེམ་རིག་ནམ་བྲལ་གྱི་དུས་སུ། །སངས་རྒྱས་པདྨའི་ལྕམ་དེས་
མཛུབ་མོ་ནས་ཁྲིད་དེ། །ཨོ་རྒྱན་དྷུ་མ་ཐ་ལའི་ཞིང་བཟང་དེར་སྐྱེལ་ཤོག །
ལྷ་དང་བླ་མ་གཉིས་མེད་ཡེ་ཤེས་ཀྱི་མཁའ་འགྲོ། །མ་བསྒྲུབ་རང་སར་མཇལ་
153



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བའི་ཡེ་གནས་ཀྱི་ཆོས་སྐུ། །མ་ལུས་འགྲོ་བ་ཀུན་གྱི་གཞི་རྒྱུད་ལ་བཞུགས་
པ༑ །མ་འབད་མངོན་དུ་འགྱུར་བའི་སྨོན་ལམ་ཞིག་ཞུའོ། །མཚན་ལྡན་བཅུ་
དྲུག་དགའ་མའི་རེག་བྱ་ལ་བརྟེན་ནས། །ལུགས་འབྱུང་ལུགས་ལྡོག་མྱུར་
བའི་ཉམས་རྩལ་དེ་རྫོགས་ཤིང་། །བདེ་ཆེན་དགའ་བ་བཞི་ཡི་ཡེ་ཤེས་དེ་
མྱོང་ནས། །ཞིང་སྔགས་ལྷན་སྐྱེས་ཌཱཀྐིའི་འདུ་བ་དེ་རྒྱས་སྨོན། །དུས་གསུམ་
འཕོ་འགྱུར་བྲལ་བའི་གདོད་མ་ཡི་རང་རིག །མ་བཅོས་རང་བབ་ངང་བསྐྱང་
བཞག་ཐབས་ཀྱི་གནད་ལྡན། །སྣང་གསུམ་འཁྲུལ་བའི་བག་ཆགས་རང་ངོ་
ལ་སངས་ཏེ། །ཨ་ཏི་མངོན་དུ་འགྱུར་བའི་སྨོན་ལམ་དེ་ཞུའོ། །འདི་ལྟར་སྨོན་
ལམ་བཟང་པོའི་རྟེན་འབྲེལ་ལ་བརྟེན་ནས། །བཟང་ངན་ལས་ཀྱིས་འབྲེལ་
བའི་འགྲོ་དྲུག་གི་སེམས་ཅན། །རིང་མིན་གསང་སྔགས་ཆོས་ཀྱི་ཚོགས་གྲལ་
དུ་འཁོད་ནས། །ཕྱམ་གཅིག་ཀུན་ཏུ་བཟང་པོའི་གོ་འཕང་དེ་ཐོབ་སྨོན། །
ཆེར་སྙིགས་ལྔ་བདོ་སྙིགས་མའི་རྒུད་མུན་གྱི་ཁམས་འདི། །ཟབ་གཏེར་རྟ་
བདུན་དབང་པོའི་ཚ་ཟེར་གྱིས་བསལ་ནས། །སྐྱེ་དགུའི་དད་དམ་པདྨ་གཞོན་
ནུ་དེ་བཞད་ཅིང་། །རིམ་གཉིས་ཟིལ་མངར་ཆོས་ཀྱི་དགའ་སྟོན་ལ་རོལ་སྨོན། །
དབྱངས་སྙན་དྲུག་འགྱུར་རྡོ་རྗེའི་གླུ་དབྱངས་འདི་བླངས་ནས། །རྩ་གསུམ་
དཔའ་བོ་མཁའ་འགྲོའི་ཐུགས་དམ་གྱི་རྒྱུད་བསྐུལ། །མཁའ་མཉམ་འགྲོ་
ཀུན་མ་རིག་གཉིད་མཐུག་ལས་དཀྲོགས་ནས། །སྲིད་ཞི་མཉམ་ཉིད་ཀུན་
154



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས། པ་
བཟང་བདེ་དགའ་ལ་རོལ་སྨོན། །ཞེས་པའང་དབང་ཆེན་སྤྲེལ་ལོའི་ཟླ་༩ཚེས་༢༡ལ་བསྒྲགས་
མདའ་མཚོ་རྒྱལ་བླ་མཚོ་རུ་ཚོགས་འཁོར་གྱི་སྐབས་སུ་ནམ་སྤྲུལ་འཇིགས་མེད་པས་བྲིས་པ་དགེ །
༈ ཨ་ཧོ་ཡ། རང་སྣང་འོད་གསལ་བདེ་བ་ཆེན་པོ་ཡི་ཞིང་འདིར། །རང་
རིག་བདེ་སྟོང་ཡེ་ཤེས་མཁའ་འགྲོ་ཡི་དཀྱིལ་འཁོར། །རང་རྩལ་འགག་མེད་
དཔའ་བོ་མཁའ་འགྲོ་ཡི་ཚོམ་བུ། །རང་བཞིན་རྣམ་དག་གསང་སྔགས་ཉེ་
ལམ་གྱི་ཟབ་ཆོས། །ཐེག་ཆེན་མཛད་བཟང་སྤེལ་བའི་འོད་དཀར་གྱི་དུས་
འདིར། །བདེ་ཆེན་ཚོགས་ཀྱི་འཁོར་ལོའི་དགའ་སྟོན་ལ་རོལ་ཞིང་། །མི་འབྲལ་
གཉིས་མེད་བསྲེ་བའི་དམ་ཚིག་དེ་སྦྲེལ་ནས། །ཚོམ་བུ་གཅིག་ཏུ་འཁོད་པའི་
རྟེན་འབྲེལ་དེ་འགྲིགས་སོ། །གང་སྣང་ཡེ་ཤེས་འཁོར་ལོའི་བཀོད་པ་ཡི་རང་
བཞིན། །གང་གྲགས་སྒྲ་གདངས་སྔགས་ཀྱི་འཁོར་ལོ་རུ་དག་ནས། །གང་
ཤར་ཆོས་སྐུ་ཆེན་པོའི་ཡེ་ཤེས་སུ་སྨིན་ཏེ། །སྲིད་ཞི་ཡེ་ནས་དག་པའི་གདེང་
ཆེན་དེ་རྙེད་སོང་། །འདིར་འདུས་བདག་ཅག་རྡོ་རྗེའི་མཆེད་ལྕམ་གྱི་ཚོམ་
བུ༑ །དུས་འདིར་རྡོ་རྗེ་གསང་བའི་ལུ་གུ་རྒྱུད་འབྲེལ་ཏེ། །བདེ་སྟོང་ཡེ་ཤེས་
ཆེན་པོའི་གསང་ལམ་དེ་བརྒྱུད་ནས། །མཁའ་སྤྱོད་དྷུ་མ་ཐ་ལའི་ཚོགས་གྲལ་
དེ་འགྲིམ་འགྲོ། །རང་ལུས་གདན་གསུམ་ཚང་པའི་དཀྱིལ་འཁོར་གྱི་དབུས་
སུ༑ །བདེ་ཆེན་ཨ་ཧཱུྃ་ཐིག་ལེའི་འབར་འཛག་ལ་བརྟེན་ནས། །བདེ་སྟོང་
155



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དགའ་བ་བཞི་ཡི་རོལ་སྟོན་དེ་སྤྲོས་ན། །བདེ་གསལ་ཡེ་ཤེས་ཆེན་པོའི་རང་
ཞལ་དེ་མཇལ་འོང་། །ཕུན་ཚོགས་ལྔ་ལྡན་མཁའ་སྤྱོད་དཔལ་རི་ཡི་གླིང་ན། །
ང་ཚོའི་བླ་མ་ཨོ་རྒྱན་མཚོ་སྐྱེས་ཀྱི་རྡོ་རྗེ། །མ་ཅིག་བདེ་སྐྱོང་དབང་མོ་མཚོ་
རྒྱལ་གྱི་དྲུང་དུ། །རིང་མིན་བགྲོད་པའི་རྡོ་རྗེའི་སྨོན་ལམ་ཞིག་ཞུའོ། ། །
༈ ཨ་ཧོ་ཡ། རང་སྣང་རྣམ་དག་བདེ་བ་ཆེན་པོ་ཡི་གྲོང་ཁྱེར། །རང་རིག་
ཀུན་བཟང་གདོད་མ་ཆོས་སྐུ་ཡི་དཀྱིལ་འཁོར། །རྩལ་སྣང་མ་འགག་དཔའ་
བོ་མཁའ་འགྲོ་ཡི་གྲོང་ཁྱེར། །མ་བཅོས་ཡེ་དག་ཆེན་པོའི་དགོངས་པ་དེ་འདི་
ཀ །འཇིགས་རུང་རྔམས་བརྗིད་རྔ་ཡབ་ཟངས་མདོག་གི་དཔལ་རིར། །ང་
ཚོའི་བླ་མ་ཨོ་རྒྱན་པདྨ་འདི་བཞུགས་ནས། །མཐའ་ཡས་འགྲོ་ཀུན་འདྲེན་
པའི་ཏིང་འཛིན་ལ་བཞུགས་ཀྱང་། །དེ་རིང་གནས་འདིར་ཚོགས་ཀྱི་འདུ་བ་
ལ་ཕེབས་བྱུང་། །གནས་མཆོག་ཕུན་ཚོགས་རིག་གསུམ་མགོན་པོ་ཡི་ཞིང་
འདིར། །སྟོན་པ་ཕུན་ཚོགས་རྡོ་རྗེ་སློབ་དཔོན་གྱི་རྒྱལ་པོ། །འཁོར་འབངས་
ཕུན་ཚོགས་རིག་འཛིན་དམ་གཙང་གི་མཆེད་ལྕམ། །དམ་ཆོས་ཕུན་ཚོགས་
གསང་སྔགས་ཉེ་ལམ་གྱི་ཆོ་ག །དུས་ཆེན་ཕུན་ཚོགས་དཀར་ཕྱོགས་ཚེས་
བཅུ་ཡི་དུས་བཟང་། །ཟབ་མོ་དགའ་སྟོན་ཚོགས་ཀྱི་མཆོད་པ་འདི་ཕུལ་
བས། །མ་ལུས་འགྲོ་ཀུན་གདོད་མ་ཆོས་སྐུ་ཡི་ཀློང་དུ། །འདྲེན་པའི་ལྷག་
བསམ་དག་པའི་སྨོན་ལམ་དེ་ཞུའོ། །དེ་རིང་འདི་ན་འཚོགས་པའི་རྡོ་རྗེ་ཡི་
156



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས།
པ
མཆེད་ལྕམ། །འདི་ནས་བྱང་ཆུབ་བར་དུ་འབྲལ་བ་རང་མེད་པར། །ནམ་
ཞིག་རང་སྣང་རྔ་ཡབ་པདྨ་ཡི་ཕོ་བྲང་། །ཕ་ཅིག་གུ་རུའི་དྲུང་དུ་འཚོགས་པ་
ཡི་སྨོན་ལམ། །བདེ་སྟོང་ཡེ་ཤེས་ཆེན་པོའི་གླུ་དབྱངས་འདི་བླངས་པས། །
བདེ་གསལ་སྤྲོས་བྲལ་དོན་གྱི་རང་ཞལ་དེ་མཇལ་ཞིང་། །བདེ་དགའ་མཁའ་
སྤྱོད་རྒྱུ་མ་ཐ་ལ་ཡི་གླིང་དུ། །བདེ་སྟོང་དགའ་བ་ཆེན་པོའི་ཡེ་ཤེས་ལ་སྤྱོད་
སྨོན། །སྲིད་ཞི་མཉམ་ཉིད་ཆེན་པོའི་དངོས་གྲུབ་དེ་ཞུའོ། །འཇའ་ལུས་
མཁའ་སྤྱོད་འགྲུབ་བའི་རྟེན་འབྲེལ་དེ་ཞུའོ། །ཞེས་པའང་ཕག་ལོ་ཟླ་ཚེས༡༠ལ་གསེར་
འབྲོང་རིའི་མདུན་དུ་ཚོགས་མཆོད་བགྱི་སྐབས་ནམ་སྤྲུལ་པས་སོ། །
༈ ཚོགས་མགུར་རིག་སྟོང་རྡོ་རྗེའི་སྒྲ་དབྱངས་བཞུགས། ཨ་ཧོ་ཡ། ཀ་དག་
རིག་སྟོང་ཆོས་སྐུའི་ཕོ་བྲང་གི་དབུས་ན། །གདོད་མའི་མགོན་པོ་རང་རིག་
བླ་མ་དེ་བཞུགས་ནས། །རང་རྩལ་དག་པའི་འཁོར་ལ་མངའ་དབང་རང་
བསྒྱུར་ཞིང་། །སྣང་སྲིད་ཡེ་མཉམ་ཆེན་པོའི་ཆོས་འཁོར་དེ་བསྐོར་བྱུང་། །
དུས་གསུམ་དུས་མེད་ཀ་དག་སྤྲོས་བྲལ་གྱི་དུས་བཟང་། །ཕུན་ཚོགས་ལྔ་
ལྡན་རིག་འཛིན་དགའ་ཚལ་མཆོག་འདི་རུ། །གསང་ཆེན་ཐེག་དགུའི་རྩེ་རྒྱལ་
ཨ་ཏི་ཡི་མན་ངག །སྤྲོས་བྲལ་ངེས་དོན་ཟབ་མོའི་གདམས་ཟབ་དེ་སྩལ་ནས། །
རིག་འཛིན་འདིར་ཚོགས་སྤྲོས་བྲལ་ངེས་དོན་དེ་རྟོགས་སོང་། །དེང་འདིར་
157



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རྒྱལ་ཡུམ་རྡོ་རྗེ་བཙུན་མོ་མཆོག་གང་གིས། །གསང་སྔགས་དཀྱིལ་འཁོར་
གཉན་པོའི་དལ་ཞལ་དེ་ཕྱེས་ནས། །བདེ་སྟོང་ག་ཎ་ཙཀྲའི་མཆོད་པ་དེ་ཕུལ་
བས། །བདེ་གསལ་གཉུག་མ་དོན་གྱི་རང་ཞལ་དེ་མཇལ་སྨོན། །ཨེ་མ་འདིར་
འདུས་དམ་ལྡན་རྡོ་རྗེ་ཡི་མཆེད་ལྕམ། །ད་ནས་བྱང་ཆུབ་སྙིང་པོ་མ་ཐོབ་ཀྱི་
བར་དུ། །མི་འབྲལ་གསང་ཆེན་ཆོས་ཀྱི་དགའ་སྟོན་ལ་སྤྱོད་ནས། །ཚོམ་བུ་
གཅིག་ཏུ་གྲོལ་བའི་སྨོན་ལམ་དེ་ཞུའོ། །དཀའ་ཚེགས་ངལ་བས་བསྒྲུབ་པའི་
འབད་རྩོལ་ནི་མ་དགོས། །ཡིན་མིན་སྤང་བླང་རྟོག་པའི་དཔྱད་ར་ནི་མ་དགོས། །
མ་བཅོས་རང་སར་འཇོག་པའི་མན་ངག་དེ་རྟོགས་ཚེ། །རིག་སྟོང་ཡེ་ཤེས་
ཆེན་པོའི་རང་ཞལ་དེ་མཇལ་བྱུང་། །བདེ་འོ་སྐྱིད་དོ་དགའ་འོ་དམ་ལྡན་གྱི་
ལྷ་མི། །ཚིམ་པ་དྲུག་ལྡན་གསང་སྔགས་དགའ་སྟོན་ལ་རོལ་ནས། །ཕ་ཅིག་
མཚོ་སྐྱེས་བླ་མ་ཡབ་ཡུམ་ཀྱི་ཐུགས་བཞེད། །མི་རིང་མྱུར་དུ་འགྲུབ་པའི་རྟེན་
འབྲེལ་དེ་འགྲིགས་སོང་། །གཉིས་འཛིན་འཁྲུལ་དབང་སོང་བའི་འགྲོ་དྲུག་
གི་སེམས་ཅན། །གཉིས་མེད་ཡེ་ཤེས་ཆེན་པོའི་རང་ངོ་དེ་མཇལ་ནས། །སྐད་
ཅིག་གདོད་མའི་མགོན་པོའི་རྒྱལ་ས་དེ་ཟིན་ཅིང༌། །སྲིད་ཞི་གཉིས་མེད་
མཉམ་ཉིད་ཆེན་པོ་རུ་གྲོལ་སྨོན། །ཨ་ལ་ལ་ཧོ་བདེ་སྟོང་གླུ་དབྱངས་འདི་
བླངས་པས། །ཨེ་མ་ཧོ་ཡ་འཁོར་འདས་མཉམ་ཉིད་དུ་རྟོགས་སོང་། །ཨེ་
ཡ་ཨེ་ཡ་འཕོ་ཆེན་རྡོ་རྗེའི་སྐུར་བཞེངས་ནས། །སྣང་སྲིད་ཆོས་སྐུར་གྲོལ་བའི་
158



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་ཚོགས་མགུར་གཅེས་བཏུས། པ་
སྨོན་ལམ་ཞིག་ཞུའོ། ། ༈ ཚོགས་ཀྱི་སྨོན་ལམ་རྩ་གསུམ་དམ་ཅན་དགྱེས་
པའི་ཐོལ་གླུ་ཞེས་བྱ་བ། ཨ་ཧོ་ཡ། གནས་མཆོག་ཕུན་ཚོགས་འོག་མིན་
མཁའ་འགྲོ་ཡི་འདུ་གླིང་། །སྟོན་འཁོར་ཕུན་ཚོགས་གུ་རུའི་གསང་གསུམ་
གྱི་སྒྱུ་འཕྲུལ། །དམ་ཆོས་ཕུན་ཚོགས་རྒྱལ་དབང་པདྨ་ཡི་ཐུགས་བཅུད། །
དུས་བཟང་ཕུན་ཚོགས་གསང་སྔགས་ཚོགས་འཁོར་གྱི་དགའ་སྟོན། །ལས་
སྨོན་རྟེན་འབྲེལ་བཟང་པོའི་མཐུ་དཔལ་ལ་བརྟེན་ནས། །རྣམ་གཉིས་དངོས་
གྲུབ་མ་བསྒྲུབས་འབད་མེད་དུ་ཐོབ་ཅིང་། །ཟབ་གཏེར་རིན་ཆེན་ཆོས་ཀྱི་
གཏེར་མཛོད་དེ་ཕྱེས་ནས། །མཚོ་སྐྱེས་བླ་མའི་ཐུགས་བཞེད་འགྲུབ་པ་ཡི་
སྨོན་ལམ། །སྣང་སྲིད་ཡེ་དག་སྒྱུ་འཕྲུལ་རྡོ་རྗེ་ཡི་རོལ་རྩལ། །སྣང་གྲགས་
རིག་གསུམ་ལྷ་སྔགས་ཆོས་ཉིད་ཀྱི་དཀྱིལ་འཁོར། །བསྐྱེད་རྫོགས་བཟླས་
པས་དམ་ཡེ་དབྱེར་མེད་དུ་གྱུར་ནས། །མ་ཧཱ་ཡོ་ག་རྟོགས་པའི་རྟེན་འབྲེལ་
དེ་ཞུའོ། །ཕུང་ཁམས་གདན་གསུམ་ཚང་བ་དཀྱིལ་འཁོར་གྱི་རང་བཞིན། །
རྩ་ཐིག་རླུང་གསུམ་དག་པ་བདེ་སྟོང་གི་རོལ་བ། །སྣང་སྲིད་སྣོད་བཅུད་རྣམ་
དག་ཡེ་ཤེས་ཀྱི་འཁོར་ལོ། །ཨ་ནུ་ཡོ་ག་རྟོགས་པའི་རྟེན་འབྲེལ་དེ་ཞུའོ། །
མ་བཅོས་མ་སྤང་རང་བབ་རྩོལ་བྲལ་གྱི་རིག་པ། །སྤང་བླང་རེ་དོགས་འཛིན་
པའི་བསླད་སྐྱོན་དང་བྲལ་བར། །གང་ཤར་འཛིན་མེད་གཉུག་མ་ཡེ་ཤེས་
ཀྱི་ངོ་བོ། །ཨ་ཏི་ཡོ་ག་རྟོགས་པའི་རྟེན་འབྲེལ་དེ་ཞུའོ། །དེ་རིང་འདི་ན་
159



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འཚོགས་པའི་རྡོ་རྗེ་ཡི་མཆེད་ལྕམ། །དགའ་སྟོན་རྡོ་རྗེའི་གླུ་ཡི་རྟེན་འབྲེལ་
ལ་བརྟེན་ནས། །རང་སྣང་འོག་མིན་དཔལ་རི་པདྨ་ཡི་གླིང་དུ། །རང་རིག་
ཨོ་རྒྱན་བླ་མའི་ཞབས་དྲུང་དུ་འཚོགས་སྨོན། །ཀུན་ཉོན་འཁོར་བའི་དྲྭ་བར་
ཚུད་པ་ཡི་འགྲོ་ཀུན། །ཀུན་བཟང་གདོད་མའི་དབྱིངས་སུ་བྱང་ཆུབ་པའི་སྨོན་
ལམ། །ཨ་ལ་ལ་ཧོ་རྩ་གསུམ་སྲུང་མ་ཡི་ཐུགས་རྗེ། །ཨེ་མ་ཧོ་ཡ་སྨོན་པ་ཇི་
བཞིན་དུ་འགྲུབ་སྨོན། །ཞེས་པའང་མེ་བྱི་ཧོར་ཟླ་༢ཚེས་བཅུའི་ཚོགས་འཁོར་གྱི་སྐབས་སུ་གཞི་
ཆེན་ནམ་སྤྲུལ་པ་འཇིགས་མེད་ནམ་མཁའ་རྡོ་རྗེ་དང་ཏཱ་རེ་བདེ་ཆེན་ལྷ་མོ་ཟུང་གིས་ཤར་མར་བྲིས་པ་དགེ།
160



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
༄༅། །གསུང་འཐོར་བུ་ལས་ཉམས་མགུར་ཕྱོགས་བསྡུས་པདྨའི་
ཕྲེང་བ་སྐལ་བཟང་སློབ་བུའི་མགུལ་རྒྱན་དོན་གཉིས་
དཔལ་སྟེར་ཞེས་བྱ་བ་བཞུགས་སོ། །
རིན་ཆེན་མརྒད་ཞུན་མའི་མདངས་ཀྱི་མཚོར། །སྔོ་ལྗང་ཨུཏྤལ་
སྡོང་བུ་ལྡེམ་པ་བཞིན། །མཚན་དཔེའི་ལང་ཚོ་རབ་རྫོགས་མྱུར་དཔའ་མོས། །
བྱང་ཆུབ་བར་དུ་བུ་མཆོག་ཁྱོད་སྐྱོངས་ཤིག །སྔོན་བསགས་རྣམ་དཀར་ས་
བོན་བཟང་པོའི་མཐུས། །རྙེད་དཀའི་དལ་འབྱོར་རྟེན་བཟང་ཉེར་སྨིན་པར། །
ན་འཆིའི་ཉེར་འཚེ་ནམ་འོང་ཆ་མེད་པས། །བསླུ་མེད་ལས་འབྲས་བླང་དོར་
ཞིབ་པར་མཛོད། །སྲིད་པ་ཁམས་གསུམ་འཁོར་བའི་བཙོན་ར་འདིར། །གང་
དུ་སྐྱེས་ཀྱང་བདེ་བའི་སྐབས་མེད་པས། །ངེས་འབྱུང་དྲག་པོའི་དམ་བཅའ་
བརྟན་པོའི་ངང་། །ཕྱི་བཤོལ་གཡེང་བ་འདུ་འཛི་སྤོངས་པ་གཅེས། །ལམ་
སྟོན་མཚན་ཉིད་ཀུན་ལྡན་བླ་མ་མཆོག །བསམ་དང་སྦྱོར་བས་ཚུལ་བཞིན་
ལེགས་བསྟེན་ནས། །ཅི་གསུང་བཀའ་སྒྲུབས་ཐོས་དོན་རྒྱུད་ལ་གཞོལ། །ཅི་
བྱས་ཉོན་མོངས་གཉེན་པོར་འགྲོ་བ་གནད། །ཆེར་སྙིགས་ལྔ་བདོ་སྙིགས་
མའི་དུས་མཐའ་འདིར། །ཤོམ་ར་མང་པོའི་ལོང་ཁོམ་མི་གདའ་བས། །ཆེ་
161



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བཞག་ཆུང་སྒྱུར་ཕྱི་མར་ཕན་ངེས་པའི། །སྙིང་པོའི་ལྷ་ཆོས་སྒྲུབ་ལ་འབད་
པ་འཚལ། །ཚེ་འདིའི་བདེ་སྐྱིད་སྙན་གྲགས་སྟོབས་འབྱོར་སོགས། །འཇིག་
རྟེན་ཆོས་བརྒྱད་ལམ་ཁའི་རོ་བཞིན་སྒྱུར། །སྙིགས་དུས་སྐྱེ་བོར་བློ་གཏད་མ་
འཆའ་བར། །བློ་བརྟན་འགྱུར་མེད་རང་ཚུགས་ཐུབ་པར་མཛོད། །གཞུང་
བཟང་ངང་རིང་ངག་བཙུན་ཀུན་དང་མཐུན། །གསེར་ཐིག་བཞིན་དུ་སྡོད་
ཚུགས་ཐུབ་པ་དང་། །ངོ་ཚ་ཁྲེལ་ཡོད་སྔ་མཐར་ལེགས་གཟིགས་ནས། །དོན་
ཆེན་གཏན་གྱི་འདུན་མ་སྒྲུབ་པར་མཛོད། །ཚེ་རབས་སྔོན་འབྲེལ་ལྷག་པའི་
ལྷ་མཆོག་ནི། །དུས་གསུམ་རྒྱལ་བའི་འཕྲིན་ལས་གཅིག་བསྡུས་པ། །མཚོ་
རྒྱལ་སྒྲོལ་མ་གཉིས་མེད་ལེགས་བསྒྲུབ་ན། །དོན་གཉིས་ནོར་བུའི་གྲུ་ཆར་
འབེབ་པར་ངེས། །གང་སྣང་ལྷ་རུ་ཤེས་པའི་དག་སྣང་གསལ། །གང་གྲགས་
སྒྲ་གདངས་རྡོ་རྗེའི་རོལ་མོར་དག །གང་ཤར་བདེ་སྟོང་ཐུགས་ཀྱི་ཏིང་འཛིན་
བརྟན། །ཐབས་མཆོག་བསྐྱེད་རིམ་བསྒོམ་ན་དེ་འདྲ་དགོངས། །ཤེས་རབ་
མི་མོར་མཉམ་སྦྱོར་ཉི་མའི་མེས། །ཟླ་བ་བདུད་རྩིར་བཞུས་པའི་དགའ་བཞིའི་
འགྲོས། །ལུགས་འབྱུང་ལུགས་ལྡོག་འདྲེན་བཀྲམས་དབབ་བསྐྱིལ་གྱིས། །
བརྗོད་མེད་ཡེ་ཤེས་འདྲེན་པ་ཨ་ནུའི་ལུགས། །ཐ་མལ་ད་ལྟའི་ཤེས་པ་རང་
ཀ་མ། །མ་བཅོས་མ་སྤྲོ་མི་བསྡུ་རང་ཀར་ཞོག །གསལ་དྭངས་འགག་མེད་
སྤྲོས་བྲལ་གཉུག་མའི་ངང་། །འཛིན་མེད་བློ་འདས་ངང་སྐྱོང་ཨ་ཏིའི་ལུགས། །
162



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
བསྙེན་སྒྲུབ་དང་ནི་རིག་པའི་ངང་སྐྱོང་ལས། །འུར་འུར་ཟང་ཟིང་ལུགས་གཉིས་
བྱ་བ་ཀུན། །རང་སར་ཞོག་ལ་ཀུན་སྤང་དབེན་པའི་རིར། །འཇིགས་མེད་
གདེང་ཆེན་མ་འཐོབ་བར་དུ་བཞུགས། །དེང་དུས་ཆེར་སྙིགས་མི་འདོད་རླུང་
ལྟར་འཚུབས། །གྲོང་དགོན་ཡུལ་སྡེའི་ཁ་འཛིན་མ་བྱེད་པར། །སྣ་ཐག་མི་
ལ་མ་ཤོར་རང་མགོར་དཀྲིས། །བློ་སྣ་མ་མང་འདུན་མ་གཅིག་ཐག་ཆོད། །
ཕ་ཅིག་ཀུན་མཁྱེན་བརྒྱུད་པ་བཟང་པོའི་བུ། །ཕ་རྗེས་བུ་ཡིས་ཟིན་ནམ་མནོ་
བསམ་བཞེས། །ཅེས་ཀྱང་དྲན་ན་གསང་སྔགས་མཆོག་རྩེའི་གནད། །ནམ་
ཡང་མ་འདོར་ཕ་ཡིས་གདམས་པའི་གནད། །འཆོལ་སྤྱོད་མི་རྒན་ནམ་སྤྲུལ་
འཇིགས་མེད་པར། །ལུས་ལས་ཆད་པའི་བུ་གཅིག་ཁྱེད་ལས་མེད། །སྒྲུབ་
དང་ཉམས་ལེན་ལྷོད་མེད་གཞོལ་ཞེས་པའི། །རྒན་པོའི་ཚིག་འདི་རེ་བ་ཉག་
གཅིག་ལགས། །ཕ་ཡིས་བུ་ལ་མ་ལེགས་མི་སློབ་པས། །ལྷག་བསམ་དག་
པའི་གཏམ་མཆིད་འདི་ཉིད་ཀྱང་། །ཐུགས་ལ་འཆང་ན་འཕྲལ་ཡུན་བདེ་ངེས་
སྙམ། །བུ་ཆུང་ལྷག་བསམ་རྣམ་དག་ཉིད་ལ་འཕུལ། །རིག་འཛིན་པདྨ་ཀ་
རའི་རྗེས་བཟུང་མཐུས། །རིག་སྟོང་བློ་བྲལ་གཉུག་མའི་དོན་མཐོང་བ། །རིག་
འཛིན་དཔའ་བོ་སྟོབས་ལྡན་རྡོ་རྗེ་དེས། །རིག་འཛིན་དགའ་བའི་ཚལ་དེར་
ཤར་མར་བྲིས། ། ༈ གཉུག་མ་མཐའ་བྲལ་གནས་ལུགས་སྟོན་མཛད་པའི།།
མཉམ་མེད་བླ་མ་སྙིང་དབུས་ཐིག་ལེར་བཞུགས། །ལུས་ལས་ཆད་པའི་བུ་
163



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྡུག་གཅིག་པུ་ལ། །སྙིང་ལས་གཅེས་པའི་སྙིང་གཏམ་ཚིག་འགའ་སྨྲ། །ཐ་
མལ་ད་ལྟའི་ཤེས་པ་རང་ཀ་མ། །མ་བཅོས་མ་སྒྱུར་རང་བབ་ངང་དུ་ཞོག །
དེ་ཚེ་ས་ལེ་སང་ངེ་ཧྲིག་གེ་བ། །འདི་ཡིན་འདི་མིན་ངོ་བོ་ངོས་བཟུང་བྲལ། །
ངོ་བོ་སྟོང་ལ་ཕྱོགས་དང་དབུས་མཐའ་བྲལ། །རང་བཞིན་གསལ་ལ་ཀུན་
ཤེས་ཀུན་རིག་ཉིད། །ཐུགས་རྗེས་རྩལ་སྣང་མུ་མཐའ་མེད་པར་འཕྲོ། །སྐུ་
གསུམ་ཡེ་ཤེས་ཆེན་པོར་ལྷུན་གྱིས་གྲུབ། །སྣ་ཚོགས་བཟང་ངན་རྟོག་པ་ཅི་
ཤར་ཡང་། །མ་བལྟ་མ་དཔྱད་རྒྱ་ཡན་ཅོག་གེར་ཞོག །རང་ངོ་རང་ཤེས་ཙམ་
གྱིས་ཆོག་པར་གྱིས། །མི་དགེའི་རྣམ་རྟོག་ཤར་ཡང་སྤང་ཅི་དགོས། །ཤར་
ཚད་ཡེ་ཤེས་འཁོར་ལོའི་རྒྱན་དུ་ཆེ། །དགེ་བའི་རྣམ་རྟོག་ཤར་ཡང་བསྒྲུབ་
ཅི་དགོས། །བློས་བྱས་ཡིད་དཔྱོད་འཆིང་པའི་རང་ངོ་སྒྲིབ། །མི་འདོད་སྡུག་
བསྔལ་འབྱུང་བར་དོགས་ཅི་དགོས། །སྡུག་བསྔལ་རིག་སྟོང་ཆེན་པོའི་རང་
རྩལ་ཡིན། །དགའ་བདེའི་དཔལ་ལ་རོལ་བར་རེ་མི་དགོས། །དགའ་བདེ་
ཐ་མལ་སྣང་བའི་ཆོ་འཕྲུལ་ཙམ། །འཇུར་དྲན་ཨ་འཐས་འཛིན་པའི་བཅིངས་
པ་མིན། །འཁྲུལ་བ་རྒྱ་འབྱམས་ངང་དུ་ལྷོད་པ་མིན། །རང་བབ་བཅོས་བསླད་
བྲལ་བའི་དགོངས་ཀློང་དུ། །མཉམ་རྫོགས་ཟང་ཐལ་ནམ་མཁའ་ཆེན་པོའི་
ངང་། །ཚོགས་དྲུག་ཡུལ་ཀྱི་སྣང་བ་ཅི་ཤར་ཡང་། །རྒྱ་མཚོ་རླུང་གིས་མ་བསྐྱོད་
ཇི་བཞིན་དུ། །འཛིན་རྩོལ་གཏད་མེད་གུ་ཡངས་བློ་བདེའི་ངང་། །ཡེངས་
164



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
མེད་སྒོམ་མེད་བློ་བྲལ་རིག་པའི་བབ། །ལྷོད་ལྷོད་འབོལ་འབོལ་ཅི་ཤར་ཡེ་
ཤེས་རྩལ། །ཤར་ལུགས་ཐ་མལ་བ་དང་ཁྱད་མེད་ཀྱང་། །གྲོལ་ལུགས་ཁྱད་
པར་གནད་ལྡན་རྫོགས་པ་ཆེ། །ཐེག་བརྒྱད་བློས་བྱས་གྲུབ་མཐའི་རྩེར་སོན་
པ༑ །ཨ་ཏིའི་རང་ལུགས་མན་ངག་མདོ་ཙམ་ལགས། །འདིའང་བུ་མཆོག་
ལྷག་བསམ་རྣམ་དག་ངོར། །ཁོབ་ལེ་ནོར་བུ་གཟི་ལྡན་འབུམ་རྫོང་དུ། །མི་
རྒན་ནམ་སྤྲུལ་འཇིགས་མེད་མིང་གིས་བྲིས། ། ༈ མ་སྐྱེས་སྟོང་པ་ཆོས་
ཀྱི་མཁའ་དབྱིངས་སུ། །ལྷན་སྐྱེས་བདེ་བ་རྟག་ཏུ་རོལ་བ་ཡི། །དོན་དམ་
གཉིས་མེད་མཚོ་སྐྱེས་ཡབ་ཡུམ་ཀྱི། །གསང་གསུམ་བདེ་ཆེན་རྡོ་རྗེས་ཁྱེད་
སྐྱོངས་ཤིག །དེང་དུས་སྙིགས་མ་ལྔ་ཡི་མར་གཤམ་འདིར། །ལུགས་གཉིས་
བྱ་བའི་ཤོམ་ར་སྣ་ཚོགས་ཤིག །སྒྲུབ་པའི་ཁོམ་ལོང་ཅུང་ཟད་མ་མཆིས་པས།།
ལུས་སེམས་མི་རྟག་ལ་ཁའི་ན་བུན་འདྲ། །དགྲ་ཆེན་འཆི་བདག་ནམ་འོང་
ཆ་མེད་པས། །ཕན་པའི་ཉེར་བསྡོགས་བྱ་བ་མང་མོད་ཀྱང་། །རང་སེམས་
འོད་གསལ་གོམས་ལས་གཞན་ཡོད་མིན། །དེས་ན་ལྷག་བསམ་དག་པའི་
མཆིད་འདིར་དགོངས། །གདོད་མའི་ཡེ་གཞི་སྤྲོས་པའི་མཐའ་བྲལ་བ། །ངོ་
བོ་ཀ་དག་རང་བཞིན་ལྷུན་གྱིས་གྲུབ། །ཐུགས་རྗེས་ཀུན་ཁྱབ་རྟག་ཆད་མུ་
དང་བྲལ། །རྣམ་ཐར་སྒོ་གསུམ་རྡོ་རྗེའི་ཆོས་བདུན་ལྡན། །རང་བྱུང་རྣམ་
གསུམ་རྒྱུ་འབྲས་ལས་འདས་ཆོས། །ཤན་འབྱེད་ལ་བཟླ་རང་གྲོལ་གནད་
165



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལྡན་པའི། །ལམ་ཀུན་སྐྱེལ་སོ་མཐར་ཐུག་དགོངས་པའི་མཐིལ། །ཡང་དག་
ཉམས་ལེན་བྱེད་ན་འདི་བཞིན་མཛོད། །ཐ་མལ་ད་ལྟའི་ཤེས་པ་རང་ཀ་མ། །
མ་བཅོས་མ་བསྒྱུར་རང་བབ་ངང་དུ་ཞོག །མཚན་བཅས་ཡིད་དཔྱོད་དྲི་མའི་
སྐྱོན་དང་བྲལ། །སྟོན་ནམ་སློང་བྱེད་རྐྱེན་གསུམ་བྲལ་བ་ལྟར། །ཟང་མ་ཐལ་
བྱུང་གསལ་ལ་བློ་ལས་འདས། །མ་བཅོས་ཡེ་གྲོལ་མཁའ་ལྟར་སང་ངེ་བ། །
མ་རིག་སྒྲིབ་ཚོགས་བྲལ་བའི་ས་ལེ་བ། །ཅིར་སྣང་དེར་འཛིན་བྲལ་བའི་ཝ་
ལེ་བ། །ཡེ་ཤེས་རྗེན་པ་རང་ཤར་ཧྲིག་གེ་བ། །ཡེ་ཤེས་ཆོས་སྐུའི་ཁྱད་ཆོས་
བཞི་ལྡན་པར། །འདི་ཡིན་འདི་མིན་གཟའ་གཏད་འཛིན་རྩོལ་བྲལ། །སྔོན་
བསུ་རྗེས་དཔྱོད་བློ་ཡིས་བཅོས་མི་གཞུག །དུས་གསུམ་རྟོག་བྲལ་རང་རིག་
སོ་མ་དེར། །བཞི་ཆ་གསུམ་བྲལ་འོད་གསལ་རིག་པ་ལ། །ཡེངས་དང་སྒོམ་
མེད་ཀུན་བཟང་གཉུག་མའི་ངང་། །དང་པོ་རྣམ་རྟོག་སྔར་འདྲིས་མི་བཞིན་
ཤེས། །བར་དུ་རང་གྲོལ་སྤྲུལ་གྱི་མདུད་པ་བཞིན། །ཐ་མ་ཁང་སྟོང་རྐུན་
བཞིན་ཕན་གནོད་བྲལ། །གཏད་མེད་རྒྱ་ཡན་ཀུན་བཟང་དགོངས་པའི་གནད།།
ཡིད་དཔྱོད་མཚན་འཛིན་རྟོག་པས་རྩོལ་སྒྲུབ་ཀྱིས། །བཙལ་བས་མི་རྙེད་རང་
སར་བཞག་ན་གསལ། །ཆུ་རྙོགས་དཀྲུགས་པས་མི་དྭངས་བཞག་ན་དྭངས། །
དཔེ་འདིར་དགོངས་ལ་རང་བབ་ལྷོད་པོའི་ངང་། །འོད་གསལ་རིག་པའི་རྒྱལ་
པོའི་བཙན་ས་ཟུང་། །སྐྱེ་མང་ལས་སྨོན་ཟབ་མོའི་མཐུས་འབྲེལ་བའི། །སྙིང་
166



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ལས་གཅེས་པའི་འཆི་མེད་བློ་གྲོས་ལ། །སྙིང་གཏམ་པདྨའི་ཕྲེང་བ་འདི་ཉིད་
ཀྱང་། །ཉམ་ཐག་ནད་པ་ནམ་སྤྲུལ་འཇིགས་མེད་པས། །རིག་འཛིན་དགའ་
བའི་སྐྱེད་ཚལ་ཉམས་དགར་བྲིས། ། ༈ གང་ཞིག་དྲན་པས་ཀུན་རྟོག་
སྤྲོས་པའི་མུན། །འདབ་བརྒྱའི་གཉེན་དང་འཕྲད་པའི་བ་མོ་བཞིན། །འཇོམས་
བྱེད་སིནྡྷུའི་མཚོར་འཁྲུངས་ཡབ་ཡུམ་གྱིས། །བུ་ཁྱེད་བྱང་ཆུབ་བར་དུ་སྐྱོངས་
པར་མཛོད། །གང་ཞིག་འཁོར་བའི་གནས་ཀུན་ཉེས་པའི་སྣོད། །དུག་སྦྲུལ་
གཟེབ་དང་འདྲ་བར་ལེགས་དགོངས་ཤིང་
། །ངེས་འབྱུང་བརྟན་པོས་རང་
རྒྱུད་ལེགས་བཏུལ་ཏེ། །མཚན་ལྡན་བླ་མ་ཚུལ་བཞིན་བསྟེན་པ་གཅེས། །
ཅི་གསུང་བཀའ་བསྒྲུབས་ཐོས་དོན་རྒྱུད་ལ་གཞོལ། །ཅི་བྱས་ཉོན་མོངས་
གཉེན་པོར་འགྲོ་བ་གནད། །དད་དང་དམ་ཚིག་མི་ཉམས་ལེགས་བསྲུངས་
ན༑ །གཏན་བདེའི་ས་རུ་ཉེ་འོ་སྙིང་གི་བུ། །ཞེ་སྡང་དགྲ་བོ་བྱམས་པའི་མཚོན་
གྱིས་ཐུལ། །རིགས་དྲུག་ཉེ་འབྲེལ་སྙིང་རྗེའི་ཐབས་ཀྱིས་སྐྱོངས། །དད་གུས་
ཞིང་ལ་ཉམས་རྟོགས་ཡོན་ཏན་རྨོས། །འདི་སྣང་ཆོས་བརྒྱད་དགྲ་བོར་དོགས་
ཟོན་མཛོད། །གྲོང་ཡུལ་སྡིག་གྲོགས་འདུ་འཛིའི་གནས་ངན་སྤོངས། །འཇིག་
རྟེན་བྱ་བ་སྒྲུབ་ན་ཟིན་དུས་མེད། །དགོས་མེད་རྒྱུད་ལ་སྐྱེས་ན་དམ་པའི་མཆོག །
ཚུལ་ཁྲིམས་ནོར་བུའི་རྒྱན་བཟང་མ་དོར་ཆོངས། །ཨེ་མ་ཡང་ཅིག་གསོན་དང་
སྙིང་གི་བུ། །གསང་བ་ལས་ཀྱང་ཤིན་ཏུ་ཆེས་གསང་བ། །ཡང་གསང་མན་
167



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ངག་རྫོགས་པ་ཆེན་པོའི་གནད། །བསྐལ་མང་ཚོགས་ཟུང་བསགས་པའི་འབྲས་
བུ་ལས། །དེང་འདིར་སྤྱོད་ཡུལ་གྱུར་བ་ངོ་མཚར་ཆེ། །མཁའ་ལྡིང་རྒྱལ་པོ་
ས་བླར་གཤེགས་ནས་སུ། །གདུག་པའི་ཀླུ་རྣམས་མ་ལུས་ཟིལ་གནོན་ཅིང་། །
ལྷུན་པོས་རི་རྣམས་འོག་ཏུ་ཚུད་པ་ལྟར། །འུབ་ཆུབ་ཐིག་ལེ་ཆེན་པོའི་དབྱིངས་
རུམ་དུ། །ལོག་རྟོག་མ་རིག་འཁྲུལ་བ་ཟིལ་གནོན་ཅིང་། །ཐེག་པ་ཐམས་
ཅད་འདི་ཡི་ལམ་སྟེགས་ཡིན། །ཐ་མལ་ད་ལྟའི་ཤེས་པ་རང་ཀ་མ། །བཅས་
བཅོས་མ་བྱེད་རང་བབ་རང་སར་ཞོག །དེ་ཚེ་ས་ལེ་སང་དེ་རྗེན་ནེ་བ། །བརྗོད་
བྲལ་བློ་འདས་ཀུན་བཟང་དགོངས་པ་རྙེད། །བཞི་ཆ་གསུམ་བྲལ་ཨ་ཏིའི་
ལམ་གནད་འདིར། །མཉམ་པར་འཇོག་པ་ལ་བཟླ་སྒོམ་པའི་གནད། །སྒོམ་
དང་མི་སྒོམ་ཆེད་འཛིན་ཡེ་ནས་འདས། །ཡེངས་དང་ཡེངས་མེད་ས་མཚམས་
འདས་པ་མེད། །ཞེན་དང་མི་ཞེན་རྟོག་པའི་གྲྭ་ཟུར་བྲལ། །དགེ་དང་སྡིག་
པའི་འཛིན་སྟངས་ཡིད་དཔྱོད་འདས། །སོ་སོ་རང་རིག་འདུ་འབྲལ་མེད་པའི་
ངང་། །སྣང་བར་ཞེན་ན་དངོས་པོའི་མཚན་མར་གོལ། །སྟོང་པར་ཞེན་ན་མཐོ་
ལྟའི་གཡང་ལ་ལྷུང་། །ཡོད་མིན་མེད་མིན་རྣམ་ཤེས་ནམ་མཁའ་སོགས། །
མཐའ་ཡས་སྲིད་རྩེའི་སེམས་དང་མ་ནོར་བ། །སེམས་ཉིད་ནམ་མཁའི་དབྱིངས་
ལ་སྣ་ཚོགས་ཆོས། །སྤྲིན་དང་འཇའ་ཚོན་ཤར་ཡང་མ་བསྒྲིབ་ཅིང་། །སྒྲིབ་
པ་མེད་པ་ནམ་མཁའ་ལྟ་བུ་ཡིན། །སེམས་ཉིད་ཡེ་ཤེས་ཉི་མའི་དཀྱིལ་འཁོར་
168



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ལ༑ །སེམས་ཀྱི་སྒྲིབ་པའི་མུན་པ་གཞི་ལ་སངས། །མ་བསྒུལ་སྙོག་མ་དྭངས་
པའི་ཆུ་སྣོད་བཞིན། །ཤར་དང་མ་ཤར་འཛིན་པའི་སྒྲོག་མ་བཅིངས། །འཕྲོ་
རྒོད་འཐོར་བའི་ཤེས་པ་ཕྱིར་མ་ཤོར། །བྱིང་རྨུགས་འཐིབས་པས་དྲན་པ་ནང་
མ་ཉམས། །བདེ་གསལ་མི་རྟོགས་ཤེས་པའི་ཉམས་མ་ཞེན། །ཇི་ལྟར་ཤར་
ཡང་རིག་པའི་ངང་ཡིན་ཞོག །གང་ལྟར་བསྒོམས་ཀྱང་རིག་པའི་ཀློང་དུ་ཞོག །
ནམ་མཁའ་ཅོག་བཞག་དབྱིངས་ལ་དམིགས་སུ་མེད། །རི་བོ་ཅོག་བཞག་
རྐྱེན་གྱིས་བསྒྱུར་དུ་མེད། །རྒྱ་མཚོ་ཅོག་བཞག་རིག་པ་རང་གྲོལ་ཞིང་། །རིག་
པ་ཅོག་བཞག་སྐུ་གསུམ་ལྷུན་གྱིས་གྲུབ། །གོ་བའི་ངོ་འཕྲོད་ཙམ་ཡང་རྟོག་
པ་མིན། །མྱོང་བའི་ངོ་ཤེས་གཏིང་ནས་འདྲེན་པ་གཅེས། །ཕ་མེས་རིག་འཛིན་
བརྒྱུད་པ་བཟང་པོའི་མཐུས། །གནད་གསང་ལམ་ཟབ་ནོར་བུ་རིན་པོ་ཆེ། །
ལག་ཏུ་སོན་ཚེ་ཡལ་བར་མ་འདོར་དང་། །སྐད་ཅིག་གཅིག་གིས་དོན་གཉིས་
དགོས་དགུ་འགྲུབ། །འདིའང་སྙིང་ལས་གཅེས་པའི་འཇམ་ཕུག་ལ། །སྙན་
ལུང་ཐེག་ཆེན་དཔལ་གྱི་ཆོས་གླིང་ནས། །གཟིམ་ཆུང་རིག་འཛིན་དགའ་ཚལ་
དམ་པ་རུ། །འཇིགས་མེད་ཏཱ་རེ་ཟུང་གིས་མགྲིན་གཅིག་སྨྲས། །
༈ སྣང་བ་མཚོ་སྐྱེས་བླ་མ་དང་། །སྟོང་པ་རྒྱལ་ཡུམ་མཚོ་རྒྱལ་མ། །གཉིས་
མེད་འགྲོ་མགོན་བླ་མ་ཡིས། །བུ་ཁྱོད་བྱང་ཆུབ་བར་དུ་སྐྱོངས། །ཀྱེ་ཧོ་སྙིང་
ལས་གཅེས་པའི་བུ། །སྙིང་གཏམ་མཆིད་འགའ་གསོལ་གྱིས་གསོན། །སྔོན་
169



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བསགས་རྣམ་དཀར་བཟང་པོའི་མཐུས། །རྙེད་དཀའི་རིན་ཆེན་རྟེན་བཟང་
ཐོབ། །འདུས་བྱས་འགྱུར་བའི་ཆོས་འདི་ལ། །ལེགས་གཟིགས་འཆི་བ་མི་
རྟག་སྒོམས། །ཁམས་གསུམ་འཁོར་བའི་གནས་གང་དུ། །སྐྱེས་ཀྱང་སྡུག་
བསྔལ་ལས་གཞན་མེད། །དེ་ཕྱིར་ཐར་བ་མཆོག་ཐོབ་ཕྱིར། །དཀར་ནག་
བླང་དོར་ཞིབ་པར་མཛོད། །མཉམ་མེད་དཔལ་ལྡན་བླ་མ་ལ། །མི་ཕྱེད་དད་
པ་བརྟན་པོ་སྒོམས། །ཁྱེད་ཤེས་དྲག་པོས་གསོལ་བ་ཐོབ། །དབང་བཞི་ལོངས་
ལ་ཐུགས་ཡིད་བསྲེས། །ཆོས་ཀུན་རྩ་བ་རང་སེམས་ཏེ། །སེམས་ཀྱི་ཞིང་ས་
ལེགས་བཏུལ་ནས། །གཞན་ཕན་སྙིང་རྗེའི་ས་བོན་མཆོག །ཉེར་བཏབ་
ཉམས་རྟོགས་ལོ་འབྲས་སྨིན། །ཨེ་མ་སྣང་སྲིད་འཁོར་འདས་ཆོས། །བྱེད་
པོ་སེམས་ལས་གཞན་མ་མཆིས། །སེམས་ཀྱི་རྩ་བརྡར་ལེགས་བཅད་ན། །
སེམས་ཉིད་ངོ་བོ་སྟོང་པར་མཐོང་། །སྤྲོས་པའི་མཐའ་དང་བྲལ་བ་ཡི། །གཞི་
མེད་རྩ་བྲལ་རིག་པའི་གདེང། །བཙལ་བས་མི་རྙེད་ནམ་མཁའ་འདྲ། །བཞག་
ཐབས་གནད་ཀྱིས་དེ་ཉིད་མཐོང་། །ཐ་མལ་ད་ལྟའི་ཤེས་པ་འདི། །མ་བཅོས་
མི་སྤྲོ་རང་སར་ཞོག །གཏད་མེད་འཛིན་བྲལ་རང་བབ་ངང་། །ཞོག་དང་ཀུན་
བཟང་དགོངས་པ་རྙེད། །དེ་ཚེ་རྣམ་རྟོག་ཅི་ཤར་ཡང་། །འཛིན་པའི་རྗེས་སུ་
མ་འབྲང་བར། །ཡེ་གནས་བློ་བྲལ་ཆེན་པོའི་གདེང། །རང་ཚུགས་མ་ཤོར་
ངོ་བོ་སྐྱོངས། །ཤར་ཡང་མི་གནོད་མ་བཀག་ཅིག །འཛིན་པའི་སྒྲོག་གིས་
170



དཔལཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
མ་བཅིངས་པར། །གང་ཤར་རང་གྲོལ་ལྷུག་པར་ཞོག །ཡེངས་དང་སྒོམ་མེད་
ཆོས་སྐུའི་ངང་། །མཉམ་རྗེས་རིས་མེད་སྐྱོངས་པ་གནད། །གནད་ཀྱི་མདོར་
བསྡུ་ཚིག་འདི་ཀ །མ་བརྗེད་ཐུགས་ལ་ལེགས་འཆང་ན། །རིང་མིན་གདོད་
མའི་རྒྱལ་ས་ཟིན། །ཨེ་མ་བུ་ཁྱེད་སྐལ་བ་བཟང་། །འདི་ནས་བྱང་ཆུབ་སྙིང་
པོའི་བར། །མི་འབྲལ་བསྟན་འགྲོའི་དོན་བགྱིས་ནས། །འབྲེལ་ཚད་གདོད་
མའི་སར་ཁྲིད་ཅིང་། །འཁོར་བ་དོང་ནས་སྤྲུགས་པར་སྨོན། །འདི་ཡང་ནམ་
སྤྲུལ་བཟའ་མི་ཡིས། །སྙིང་གཅེས་ཆོས་དབྱིངས་མཆོག་ལ་ཕུལ། །
༈ ཀྱེ་ཀྱེ་གསོན་དང་ལས་སྨོན་མཐུན་པ་ཡི་གྲོགས་ཟུང་། །སྙིང་གཏམ་
ཚིག་འགའ་ཞུ་བས་ཐུགས་ལ་རང་འཆོང་མཛོད། །སྔོན་བསགས་ལས་སྨོན་
ཚོགས་གཉིས་རྒྱ་མཚོ་ཡི་མཐུ་ལས། །དེང་འདིར་སྔ་འགྱུར་རྡོ་རྗེ་ཐེག་པ་ཡི་
རིང་ལུགས། །མཚོ་སྐྱེས་བླ་མའི་ཐུགས་བཅུད་ཨ་ཏི་ཡི་ལམ་ཟབ། །འདི་འདྲར་
མཇལ་བ་བདག་ཅག་སྐལ་བ་རེ་བཟང་ངོ་། །དེས་ན་ཡིད་བཞིན་ནོར་བུ་རང་
ལག་ཏུ་སོན་ཚེ། །ཆུད་ཟོས་མ་བྱེད་འདོད་འབྱུང་ནོར་བུ་ལ་གསོལ་ཐོབ། །ཚེ་
ལུས་འདི་རུ་གདོད་མ་ཆོས་སྐུ་རུ་གྲོལ་བའི། །ཉེ་ལམ་ཟབ་པའི་མན་ངག་
ཉམས་ལེན་ལ་བརྩོན་མཛོད། །འདི་ལྟར་གདོད་མ་གཤིས་ཀྱི་གནས་ལུགས་
ཀྱི་ངོ་བོ། །སྔར་མེད་གསར་དུ་གཞན་ནས་བཙལ་རྒྱུ་ཞིག་མི་གདའ། །ཡེ་
ནས་རང་ལ་གནས་པའི་ཐ་མལ་གྱི་ཤེས་པ། །རང་སར་ཀློད་ཀྱིས་ཀློད་ལ་
171



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རང་བབས་སུ་ཞོག་དང་། །བཞི་ཆ་གསུམ་བྲལ་གསལ་སྟོང་ཟུང་འཇུག་གི་
ཡེ་ཤེས། །ངོ་བོ་ངོས་བཟུང་བྲལ་བ་ས་ལེ་བ་འདི་ཀ །རང་རིག་དོན་གྱི་བླ་
མ་འདི་ལས་གཞན་མ་མཆིས། །ཡེངས་དང་སྒོམ་དུ་མེད་པ་བློ་འདས་ཀྱི་གནས་
ལུགས། །རྩོལ་མེད་རང་བཞག་དྲན་པའི་རང་ས་དེ་ཟུང་ལ། །གཏད་མེད་
རྒྱ་ཡན་གུ་ཡངས་བློ་བདེ་ཡི་ངང་དུ། །འཛིན་མེད་སྤྲོས་བྲལ་ཆེན་པོའི་གནད་
གསང་དེ་གཟིགས་མཛོད། །འུ་ཅག་ཕ་མེས་བཟང་པོའི་བརྒྱུད་པ་ཡི་བྱིན་
མཐུས། །ལམ་འདིར་མོས་པ་ཙམ་ཡང་སྐལ་བ་རེ་བཟང་སྙམ། །བློ་ཆུང་རྟོག་
གེ་འགའ་ཡིས་ཅི་བཤད་རུང་ཤོད་ཆུག །ཚེ་འདིར་གྲོལ་བའི་ལམ་འདི་རང་
རེ་ཡི་སྤྱོད་ཡུལ། །འདོད་འབྱུང་ནོར་བུ་མ་སྟོར་དམ་ལྡན་གྱི་མཆོག་ཟུང་། །
རང་གིས་རང་ཕོངས་མ་འཇུག་ལས་སྨོན་གྱི་གྲོགས་ཟུང་། །ཁོ་བོ་མདོ་མེད་
ནམ་སྤྲུལ་འཇིགས་མེད་ཀྱི་མིང་གིས། །ཡིད་ལ་གང་ཤར་སྦ་བསྲི་མེད་པའི་
ངང་བྲིས་པ། །གཏན་གྲོགས་ཏཱ་རེ་མཆོག་དང་ཀུན་བཟང་ལ་ཞུས་སོ། ། །
༈ དྲི་མེད་སིནྡྷུའི་མཚོར་འཁྲུངས་སྤྲུལ་བའི་སྐུ། །རིགས་སྔགས་འཆང་
ཆེན་རྒྱལ་དབང་པདྨ་དང་། །དབྱངས་ཅན་མི་མོའི་ཟོལ་འཆང་མཚོ་རྒྱལ་མས། །
བུ་ཁྱོད་བྱང་ཆུབ་བར་དུ་སྐྱོངས་པར་མཛོད། །ཨེ་མ་སྔོན་བསགས་ལེགས་
བྱས་བཟང་པོའི་མཐུས། །རྙེད་དཀའི་རྟེན་བཟང་རིན་ཆེན་ཐོབ་དུས་འདིར། །
དོན་ཆུང་འདི་སྣང་བྱ་བའི་མ་བྲིད་པར། །དོན་ལྡན་སྙིང་པོ་ཆོས་ལ་འབད་པར་
172



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
འཚལ། །སྲིད་གསུམ་བདེ་བ་རྩྭ་རྩེའི་ཟིལ་བ་བཞིན། །ཡུད་ཙམ་ཞིག་གིས་
འཇིག་པའི་ཆོས་ཅན་ཏེ། །འདུས་བྱས་འཁོར་བའི་ཆོས་ལ་ཡིད་དབྱུང་ནས། །
སོ་ཐར་ཚུལ་ཁྲིམས་མིག་ལྟར་སྲུངས་པར་མཛོད། །འགྲོ་དྲུག་སེམས་ཅན་ཕ་
མའི་རང་བཞིན་ལ། །སྙིང་རྗེ་བྱང་ཆུབ་སེམས་མཆོག་ལེགས་སྒོམས་ཏེ། །
གཞན་ཕན་ཕར་ཕྱིན་དྲུག་གི་རྒྱན་འཆང་ནས། །རྒྱལ་སྲས་སྤྱོད་བཟང་མི་
ཉམས་སྐྱོང་བ་གཅེས། །སྣང་ཞིང་སྲིད་པའི་བདེ་སྡུག་ཆོས་སོ་ཅོག །བདེན་
མེད་སྒྱུ་མའི་འཕྲུལ་འཁོར་ཇི་བཞིན་དུ། །ཇི་ལྟར་སྣང་ཡང་བདེན་གྲུབ་མ་
མཆིས་པས། །སྣང་སྟོང་སྒྱུ་མའི་རྩལ་སྦྱངས་མཛད་པ་གལ། །གདོད་ནས་
རྣམ་དག་གསང་གསུམ་དཀྱིར་འཁོར་ལ། །དག་དང་མ་དག་རེ་དོགས་ཉེར་
ལེན་པའི། །མཚན་འཛིན་རྟོག་པས་སྤང་བླང་མ་བྱེད་པར། །སྣང་སྲིད་དག་
པ་རབ་འབྱམས་རྩལ་སྦྱོངས་མཛོད། །ཐ་མལ་ད་ལྟའི་ཤེས་པ་རང་ཀ་མ། །
མ་བཅོས་མ་སྒྱུར་རང་བབ་ངང་དུ་ཞོག །དགག་སྒྲུབ་རེ་དོགས་ཡིན་མིན་གཉིས་
འཛིན་གྱི། །ཞེན་འཛིན་རྟོག་པའི་སྤྲིན་གྱིས་མ་སྒྲིབ་པར། །གཏད་མེད་ཟང་
ཐལ་ནམ་མཁའ་ལྟ་བུའི་ངང་། །བློ་འདས་ཆོས་སྐུ་ཆེན་པོའི་གཏན་སྲིད་ཟུངས། །
མ་བསྒུལ་ཆུ་སྣོད་དྭངས་པའི་དཔེ་བཞིན་དུ། །མ་བཅོས་རང་སར་འཇོག་པའི་
མན་ངག་འདི། །ཡིན་མིན་ཐ་སྙད་ཚིག་ཕྱིར་མ་འབྲངས་པར། །ཁོ་ཐག་ནང་
ནས་ཆོད་ལ་ཉམས་ལེན་གཅེས། །ཕྱི་རོལ་ཚོགས་དྲུག་ཡུལ་སྣང་མ་འགག་
173



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པར། །ཡུལ་གྱི་འཛིན་རྟོག་མེད་བའི་ཆོས་ཉིད་ངང་། །སང་ངེ་ས་ལེ་ཝ་ལེ་ཧྲིག་
གེ་བ། །ཁྱད་ཆོས་བཞི་ལྡན་ཀློང་ཆེན་དགོངས་པའི་མཐིལ། །རྣམ་རྟོག་དང་
པོ་སྔར་འདྲིས་མི་བཞིན་ཤེས། །བར་དུ་རང་གྲོལ་སྦྲུལ་གྱི་མདུད་པ་བཞིན། །
ཐ་མ་ཕན་གནོད་མེད་པ་ཆོས་སྐུའི་ངང་། །གང་ཤར་རང་གྲོལ་རོལ་པའི་རྒྱས་
གདབ་འཚལ། །སྐྱིད་ཀྱང་ཞེན་མེད་རང་གྲོལ་གཉུག་མའི་ངང་། །སྡུག་ཀྱང་
དོགས་མེད་རིག་པའི་རྒྱན་ཆེན་པོ། །ཇི་ལྟར་ཤར་ཡང་ཀུན་བཟང་དགོངས་
པའི་ཀློང་། །ཡེ་ཡིན་ཡེ་གནས་དག་པར་གཟིགས་པར་འཚལ། །ཡེངས་དང་
སྒོམ་མེད་དམིགས་གཏད་བྲལ་བའི་ཆོས། །བཞི་ཆ་གསུམ་བྲལ་འོད་གསལ་
གཉུག་མའི་གཤིས། །ཅོག་བཞག་བཞི་ཡིས་དགོངས་པའི་གནད་ཆེན་པོ། །
ནམ་ཡང་མི་བསྐྱུར་གཉུག་མའི་བཙན་ས་ཟུངས། །དེང་དུས་སྙིགས་མའི་སྐྱེ་
བོ་ཅོལ་ཆུང་གིས། །ལེགས་ལེགས་སྙན་སྙན་བསླུ་བྲིད་སྣ་ཚོགས་སྲིད། །བསྒུལ་
མེད་བློ་སྣ་མ་མང་རང་ཚུགས་ཟུངས། །གསང་ཆེན་ཐེག་པ་ཨ་ཏིའི་རང་ལུགས་
སྐྱོངས། །སྙིང་གི་བུ་ལ་སྙིང་གཏམ་ཚིག་འདི་དག །ཉམས་སུ་བླང་ན་དོན་
གཉིས་འགྲུབ་ཀྱང་ཐང་། །ཨ་ཀྱང་ཨ་མཚར་ཚིག་གི་ཟེགས་མ་འདི། །སྙིང་
གི་བུ་ཡི་ཐུགས་ཀྱི་དཔལ་བེའུར་སྟིམས། །ཁ་མང་ཁྭ་ཏ་གཉིས་པ་ནམ་སྤྲུལ་
དང༌། །སྐྱེ་དམན་བུད་མེད་ཏཱ་རེ་ལྷ་མོ་ཡིས། །སྐྱེ་མང་འབྲེལ་བའི་བུ་མཆོག་
ཆོས་དབྱིངས་ལ། །རྡོ་སྐེད་སྒྲུབ་ཁང་རིག་འཛིན་དགའ་ཚལ་དུ། །ཤར་མར་
174



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
བྲིས་པས་དོན་གཉིས་ལྷུན་གྲུབ་སྨོན། ། ༈ ཐེག་དགུའི་རྩེ་རྒྱལ་ཨ་ཏི་
རྫོགས་པ་ཆེ་སྟོན་མཛད། །བརྒྱུད་གསུམ་ཀུན་འདུས་བླ་མས་དམ་པ་ཁྱེད་
སྐྱོངས་ཤིག །གང་ཤར་གཏམ་ཀྱི་མཆིད་འདི་བརྩེ་བའི་ངང་བྲི་བ། །ཐུགས་
ལ་འཆང་ན་ཅུང་ཟད་དོན་ལྡན་དུ་འགྱུར་སྙམ། །རིགས་ཀུན་ཁྱབ་བདག་
མཚུངས་བྲལ་དཔལ་ལྡན་གྱི་བླ་མར། །གསོལ་འདེབས་མོས་གུས་བརྟན་
པོས་དབང་བཞི་རང་བླངས་ཤིང་། །ཐུགས་ཡིད་དབྱེར་མེད་བསྲེ་བའི་ཉམས་
ལེན་ལ་བརྩོན་དང་། །བྱིན་རླབས་རྟོག་པའི་ཉི་མ་སྙིང་དབུས་ནས་ཤར་འོང་། །
ཐ་མལ་ད་ལྟའི་ཤེས་པ་རང་ཀ་མ་འདི་ཉིད། །མ་བཅོས་མ་བསྒྱུར་རང་སར་
རང་བབ་ཏུ་ཞོག་དང་། །ས་ལེ་སང་ངེ་ཝ་ལེ་ཧྲིག་གེ་བ་འདི་ཉིད། །རང་རིག་
དོན་གྱི་བླ་མའི་རང་ཞལ་དེ་ཡིན་སྐད། །རྟོག་ཚོགས་གང་ཤར་རྗེས་མཐུད་
སྤང་བླང་རང་མ་བྱེད། །བཞི་ཆ་གསུམ་བྲལ་བློ་འདས་གཉུག་མ་ཡི་ངོ་བོ། །
གཞན་ནས་བཙལ་ཞིང་རྩོལ་བའི་དགག་སྒྲུབ་ནི་མ་དགོས། །མ་མཐོང་བ་
ནི་མཐོང་བ་ཐམས་ཅད་ཀྱི་མཆོག་གྱུར། །མ་བསྒོམ་པ་ནི་སྒོམ་པ་ཐམས་ཅད་
ཀྱི་སྙིང་པོ། །ཡེངས་སྒོམ་བྲལ་བ་གཏད་མེད་ཟང་ཐལ་གྱི་རིག་པ། །ཡེ་ནས་
རང་ལ་གནས་པའི་ཡིན་ལུགས་དེ་དགོངས་མཛོད། །བླ་མ་ཕྱི་ན་མེད་དེ་རང་
གནས་ཀྱི་ཆོས་སྐུ། །འཛིན་ཞེན་གསོལ་འདེབས་བཅོས་མས་འབད་རྩོལ་
ནི་མི་དགོས། །རྩོལ་བྲལ་ཡངས་པ་ཆེན་པོའི་ལྟ་སྟངས་ཀྱི་ངང་ནས། །གང་
175



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཤར་ཀུན་བཟང་ཆོས་སྐུའི་གཏན་སྲིད་དེ་ཟུང་མཛོད། །ཕ་མེས་རིག་འཛིན་
བརྒྱུད་པའི་བྱིན་རླབས་ལ་བརྟེན་ནས། །མ་བསླད་ཨ་ཏིའི་ལམ་ཟབ་ནོར་
བུ་འདི་རྙེད་ཚེ། །གཡེང་བ་ཕྱི་བཤོལ་རྐུན་བུར་དོགས་ཟོན་རང་བགྱིས་ནས། །
མི་ཚེའི་ཉམས་ལེན་གནད་འདིར་བརྩོན་པ་རང་མཛོད་ཅིག །བསླབ་གསུམ་
རྒྱན་འཆང་དམ་པ་བློ་ཚུལ་གྱི་བཞེད་སྐོང་། །མདོ་མེད་ནམ་སྤྲུལ་སྨྱོན་པས་
གང་ཤར་དུ་བྲིས་སོ། ། ༈ ཀྱེ་ཀྱེ་གསོན་དང་ལྷ་གྲོགས་ཀུན་བཟང་
ལགས། །སྣང་སྲིད་ཐམས་ཅད་མཁའ་ལ་སྤྲིན་འཇའ་བཞིན། །སྣང་ཡང་
རང་བཞིན་གྲུབ་པ་རྡུལ་ཙམ་མེད། །སྤྲིན་དང་འཇའ་ཚོན་ནམ་མཁའི་ཆོ་འཕྲུལ་
ཡིན། །ཅི་སྣང་ཅི་ཤར་རང་རིག་ཆོ་འཕྲུལ་ཡིན། །རིག་པའི་ངོ་བོ་འདི་ཞེས་
ངོས་བཟུང་མེད། །བཙལ་ན་མི་རྙེད་ཡངས་པའི་ནམ་མཁའ་འདྲ། །ནམ་
མཁས་གར་ཁྱབ་འོད་གསལ་རིག་པས་ཁྱབ། །རིག་པ་མཐའ་བྲལ་གདོད་
ནས་ལྷུན་གྱིས་གྲུབ། །ཐ་མལ་ད་ལྟའི་ཤེས་པ་འདི་ཉིད་ལ། །བཅས་བཅོས་
མེད་པར་རང་བབ་ངང་དུ་ཞོག །ལྷོད་ཀྱིས་གློད་དང་སང་སང་ཡངས་ཡངས་
པོ༑ །སང་ངེ་ས་ལེ་ཝ་ལེ་འཇམ་ལྡེམ་མེ། །བཟང་ངན་ཡིན་མིན་རེ་དོགས་
སྤང་བླང་བྲལ། །འོད་གསལ་ངང་དུ་བདེ་སྡུག་བཟང་ངན་མཉམ། །བློ་འདས་
གཉུག་མ་ཆེན་པོའི་རང་ས་ཟུངས། །གང་ཤར་ཤར་ཆུག་གང་དྲན་དྲན་དུ་ཆུག །
འཛིན་མེད་ཡེ་ཤེས་ཆེན་པོའི་རྒྱས་ཐོབ་དང་། །གང་ཤར་རང་གྲོལ་བདེ་ཆེན་
176



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ཆོས་སྐུའི་ཀློང་། །ཉམས་དགའ་བག་དྲོ་གུ་ཡངས་བློ་བདེ་འཆར། །འགྲོ་ན་
རང་གནས་བསམ་གཏན་ངང་དུ་སོང་། །འདུག་ན་མ་བཅོས་རིག་པའི་ངང་དུ་
སྡོད། །ཟ་ན་གནས་ལུགས་ལྟ་བའི་ངང་དུ་ཟོ། །ཉལ་ན་མཉམ་ཉིད་ཟང་ཐལ་
ངང་དུ་ཉོལ། །གསན་ན་སྟོང་ཉིད་རྗེན་པའི་ངང་ནས་གསོན། །ཐུན་དང་ཐུན་
མཚམས་བྲལ་བའི་རྣལ་འབྱོར་བདེ། །ཨེ་མ་རང་རིག་རྒྱལ་དབང་པདྨ་འབྱུང་། །
ལོགས་ན་མེད་དེ་རང་བྱུང་རང་རིག་སྐུ། །རང་ལ་ཡེ་ནས་གནས་པ་མཐོང་
ངམ་ཅི། །མཐོང་ན་ང་དང་ཁྱོད་མེད་གཅིག་ཏུ་འདྲེས། །འདི་ཡང་རྩིས་མདའ་
བཀྲ་ཤིས་དགའ་འཁྱིལ་ཐང་། །འཆོལ་སྤྱོད་ནམ་སྤྲུལ་འཇིགས་མེད་མིང་གིས་
བྲིས། །ས་མ་ཡཱ། ༈ ཀྱེ་ཀྱེ་གསོན་དང་ཡིད་གཅུགས་བདེ་སྟོང་གི་ལས་
རྒྱ༑ །གཏད་མེད་གུ་ཡངས་སྨྱོན་པས་འཆོལ་གཏམ་ཞིག་སྨྲ་སྙམ། །འདུས་
བྱས་ཕྱི་རོལ་ཡུལ་གྱི་སྣང་ཚུལ་ལ་ལྟོས་དང་། །ནམ་མཁའི་སྤྲིན་རྣམས་ནམ་
མཁའི་དབྱིངས་ཀློང་དུ་ཐིམ་སོང་། །སྣང་གྲགས་ཆོས་ཀུན་སེམས་ཀྱི་རང་
རྩལ་ལས་མ་མཆིས། །རང་བཞིན་མ་གྲུབ་སྒྱུ་མ་རྨི་ལམ་ལྟར་ཐག་ཆོད། །དེ་
ལྟར་ལྟ་མཁན་ངོ་ལ་ཅེར་གྱིས་རང་ལྟོས་དང་། །འཛིན་མེད་བློ་འདས་ངང་དུ་
ཟང་ཐལ་ལེ་གནས་དུག །ཡིད་དཔྱོད་སྤྲོས་པའི་མཚན་མས་སྤང་བླང་ནི་མི་
དགོས། །ཨ་འཐས་རྩོལ་སྒྲུབ་ལྷ་སྐུའི་གསལ་འདེབས་ནི་མ་དགོས། །རྟག་
ཆད་རེ་དོགས་ཅན་གྱི་སྔགས་བཟླ་ཡང་མ་དགོས། །རྣམ་རྟོག་རྗེས་འདེད་བྱེད་
177



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པའི་སྒོམ་རྒྱུ་ཞིག་མི་གདའ། །བཟང་ངན་ཉམས་སྣང་ཅི་བྱུང་དགག་སྒྲུབ་ཡང་
མ་དགོས། །སྟོང་གསལ་བློ་འདས་འཛིན་མེད་ལྟ་བ་ཡི་ཁྱད་ཆོས། །གནས་
ལུགས་གཉུག་མའི་ངང་ནས་གླུ་དབྱངས་ཤིག་ལེན་སྙམ། །མཐའ་བྲལ་ཆོས་
དབྱིངས་ངང་ནས་བྲོ་ཞིག་ཀྱང་རྡུང་འདོད། །སྣང་སྲིད་རྒྱན་ཏུ་ཤར་བའི་རྣལ་
འབྱོར་བའི་སྐྱིད་པ། །སྐྱིད་པའི་རྒྱང་གླུ་ཨེ་གསན་སྔོན་འབྲེལ་གྱི་ལྷ་གྲོགས།།
རྟག་མཐར་མ་ལྷུང་ཅིར་ཡང་གྲུབ་པ་རང་མེད་ཅིང་། །ཆད་མཐར་མ་ལྷུང་ས་
ལེ་ཧྲིག་གེ་བ་འདི་ཀ །གཅིག་པུ་མ་ཡིན་སྣ་ཚོགས་དུ་མ་ཡི་ཆོས་ཀུན། །དུ་
མ་མ་ཡིན་སྣང་སེམས་རོ་གཅིག་ཏུ་གནས་སོ། །གང་ནས་བལྟས་ཀྱང་ཕྱོགས་
དང་དབུས་མཐའ་ཀུན་བྲལ་སོང་། །སྒྲིབ་མེད་འོད་གསལ་ཉི་མ་སྙིང་དབུས་
སུ་ཤར་ཚེ། །གཟུང་འཛིན་མུན་པ་ཡུལ་མེད་རང་ས་རུ་དེངས་སོང་། །ནམ་
སྤྲུལ་སྨྱོན་པ་གུ་ཡངས་བློ་བདེ་ང་རང་ལ། །གྲོགས་ཁྱེད་བདེ་སྟོང་དགའ་བཞིའི་
ཛ་གད་དེ་ཕུལ་ཚེ། །ཆོས་དབྱིངས་བདེ་བ་ཆེན་པོའི་མལ་ས་རུ་བསྡད་ཅིང་།།
མ་བཅོས་རང་ཤར་ངང་ནས་བཟི་གཏམ་འདི་བྲིས་སོ། ། ༈ རང་རིག་དོན་
གྱི་བླ་མར་ཕྱག་བགྱིས་ནས། །རང་གྲོལ་གནད་ཀྱི་མན་ངག་མདོ་ཙམ་བརྗོད། །
ཐ་མལ་ད་ལྟའི་ཤེས་པ་འདི་ཉིད་ལ། །བཅས་བཅོས་མ་བྱེད་རང་བབ་ངང་དུ་
ཞོག །ལྷོད་ཀྱིས་ཀློད་ལ་གཏད་མེད་འཛིན་བྲལ་ངང་། །གཉེན་པོས་མ་བཅིངས་
ས་ལེ་ཧྲིག་གེ་བ། །འཛིན་པས་མ་བསླད་སྤངས་གཉེན་བློ་མ་ཞུགས། །ངོ་བོ་
178



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ངོས་བཟུང་བྲལ་ལ་ཟང་ཐལ་ལེ། །རིག་ཀྱང་མི་འཕྲོ་གསལ་ཡང་མི་འཛིན་
ཅིང་། །རྣམ་རྟོག་གང་ཤར་རྗེས་མཐུད་མ་བྱེད་པར། །བློ་འདས་གཉུག་མའི་
རང་ངོ་སྐྱོང་བ་གནད། །གང་ཤར་ཤར་ཆུག་ཡེངས་དང་བསྒོམ་དུ་མེད། །རྩོལ་
བྲལ་རྒྱ་ཡན་གུ་ཡངས་བློ་བདེའི་ངང་། །ནམ་མཁའི་རྣལ་འབྱོར་ཆེན་པོ་ཨ་
རེ་དགའ། །འདི་ཡང་བསྟན་འཛིན་རྡོ་རྗེའི་བཞེད་སྐོང་དུ། །འཇིགས་མེད་
ཏཱ་རེ་ཟུང་གིས་ཤར་མར་བྲིས། ། ༈ ཨེ་མ་དལ་བ་རྙེད་དང་བསྟན་ལ་
མཇལ་བ་ཡི་དུས་འདིར། །ཕྱི་མར་ཕན་པའི་སྙིང་པོ་ལྷ་ཆོས་ཤིག་མཛད་
དགོས། །འདུས་བྱས་མི་རྟག་འགྱུར་བའི་ཆོས་ཅན་ལ་དགོངས་ནས། །གཡེང་
བ་ཕྱི་བཤོལ་བདུད་དབང་མི་གཏོང་བར་བསྒྲུབ་འཚལ། །ཉེ་འབྲེལ་ཡུལ་
སྡེའི་རེ་བ་ཡོངས་འགྲུབ་ཅིག་དཀའ་ཙམ། །ཆོས་བརྒྱད་བསླུ་བྲིད་དགྲ་ལ་
དོགས་ཟོན་རང་གལ་ཆེ། །འདི་ལྟར་མ་དག་སྣང་བ་སྣ་ཚོགས་ཀྱི་ཆོས་ཀུན།།
གདོད་ནས་མ་གྲུབ་སྒྱུ་མའི་མིག་འཕྲུལ་བཞིན་འདུག་པས། །བདེན་མེད་ཀུན་
རྫོབ་སྣང་བ་རྫུན་རིས་ཀྱི་ངང་ཚུལ། །ཤེས་པར་མཛོད་ལ་དོན་དམ་གནས་
ལུགས་ལ་དགོངས་མཛོད། །མ་བཅོས་རང་སར་འཇོག་པའི་བློ་འདས་ཀྱི་
གཤིས་ལུགས། །བཞི་ཆ་གསུམ་བྲལ་གདོད་མའི་ཀུན་བཟང་གི་དགོངས་
པ༑ །ཡེངས་སྒོམ་བྲལ་བ་ཨ་ཏིའི་རང་ལུགས་ཀྱི་གནད་གསང་། །ཁོ་ཐག་
ནང་ནས་ཆོད་ལ་ཉམས་ལེན་རང་གནད་བརྩོན། །སྙིང་བཞིན་གཅེས་པའི་
179



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྙིང་གི་བུ་སློབ་གང་ཟུང་ལ། །སྙིང་གཏམ་ལྷུག་པར་བྲིས་འདིར་སྙིང་ལ་རང་
ཆོངས་ཤིག །འདི་འང་སྣང་གསལ་གློག་གི་འོད་མདངས་ཀྱི་ངོགས་སུ། །སྔགས་
རྒན་འདུ་ཤེས་གསུམ་པ་ནམ་སྤྲུལ་བས་བྲིས་སོ། ། ༈ ཨ་ཧོ། །རང་སྣང་
བདེ་བ་ཆེན་པོ་མཁའ་སྤྱོད་ཀྱི་གླིང་དུ། །རང་རིག་བླ་མ་ཨོ་རྒྱན་མཚོ་སྐྱེས་
རྗེ་མཆོད་ནས། །རང་བབ་ཤུགས་འབྱུང་མ་བཅོས་ཨ་མཚར་གྱི་ཚིག་འདི། །
སྙིང་ལས་གཅེས་པའི་བུ་མཆོག་འཇམ་ཕྲུག་ལ་སྤྲིངས་ཡ། །བུ་ཁྱོད་ཤེས་པ་
མ་བཅོས་རང་བབ་ཏུ་ཞོག་དང་། །ཕ་རྒན་འོད་གསལ་འཇིགས་མེད་རྡོ་རྗེ་
ང་སླེབས་འོང་། །དེ་ཚེ་བསལ་བཞག་སྤྲོ་བསྡུ་མེད་པའི་ངང་བཞུགས་དང་། །
ཕ་བུ་འབྲལ་མེད་གཉུག་མའི་བཙན་ས་ཏེ་ཟིན་འོང་། །རྒྱང་ནས་འོ་དོད་གསོལ་
འདེབས་ངལ་བ་ཡང་མི་དགོས། །འགྲམ་ནས་བྱ་རྩོལ་ཡིན་མིན་རེ་དོགས་
ཀྱང་མི་དགོས། །གུ་ཡངས་བློ་བདེ་མ་བཅོས་རང་བབ་ཏུ་ཀློད་དང་། །ཕ་བུ་
ཡེ་ནས་འབྲལ་མེད་གདེང་ཆེན་དེ་རྙེད་འོང་། །སྐྱོ་ན་མ་སུན་བདེ་ཆེན་རྡོ་རྗེ་
ང་གནས་ཡོད། །སྐྱིད་ན་མ་ཞེན་ཆགས་བྲལ་རྡོ་རྗེ་ང་གནས་ཡོད། །སྣ་ཚོགས་
ཤར་ཡང་གང་ཤར་རང་གྲོལ་ང་གནས་ཡོད། །ཐག་ཉེར་བསྡད་རུང་གཉུག་
མ་རྡོ་རྗེ་ང་མི་འབྲལ། །ཐག་རིང་སོང་རུང་འོད་གསལ་རྡོ་རྗེ་ང་སླེབ་འོང་། །
ཕ་དང་བུ་གཉིས་འབྲལ་བ་ཀུན་རྫོབ་ཀྱི་རྫུན་རིས། །དོན་དམ་ཐིག་ལེ་ཆེན་
པོར་འབྲལ་བ་རང་མི་སྲིད། །ཡེངས་སྒོམ་བྲལ་བའི་བློ་འདས་ཆོས་ཉིད་ཀྱི་
180



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ངང་དུ། །ཉིན་མཚན་མེད་པར་གུ་ཡངས་བློ་བདེ་རུ་བཞུགས་དང་། །ཕ་བུ་
གཉིས་མེད་སྤྲོས་བྲལ་ཀུན་བཟང་གི་རྒྱལ་སར། །སྲིད་ཞི་མཉམ་ཉིད་གྲོལ་
བའི་དགའ་བདེ་ལ་ལོངས་སྤྱོད། །འདི་ཡང་འཆོལ་སྤྱོད་ནམ་སྤྲུལ་འཇིགས་
མེད་ཀྱི་མིང་གིས། །གང་ཤར་བཅས་བཅོས་མེད་པར་ཡིག་རིས་སུ་བྲིས་སོ། །
ཁ་ནས་གང་བྱུང་ལག་ཏུ་ཡི་གེ་རུ་ཕབ་པ། །ནམ་སྤྲུལ་རྒན་བུའི་རང་གཤིས་
ཡིན་པ་དེ་ཤེས་སམ། ། ༈ རིགས་བརྒྱའི་ཁྱབ་བདག་མཚོ་སྐྱེས་བླ་མར་
འདུད། །སྙིང་གི་བུ་ལ་སྙིང་གཏམ་ཚིག་འགའ་སྨྲ། །དལ་བའི་རྟེན་ཐོབ་དམ་
པའི་ཆོས་དང་འཕྲད། །རང་དབང་རང་ཐོབ་མཐུན་རྐྱེན་ཕུན་སུམ་ཚོགས། །
དུས་འདིར་སྙིང་པོའི་ལྷ་ཆོས་མ་བསྒྲུབ་ན། །འདུས་བྱས་ཆོས་ལ་རྟག་བརྟན་
མ་མཆིས་པས། །ནམ་འཆི་ཆ་མེད་འཆི་རྐྱེན་ངེས་མེད་ཅིང་། །ཤི་ཚེ་དཀར་
ནག་ལས་འབྲས་རྗེས་སུ་འབྲངས། །འཁོར་བ་གང་དུ་སྐྱེས་ཀྱང་སྡུག་བསྔལ་
གྱི་༑ །ཚུལ་ལ་གཟིགས་ནས་ཐར་བའི་ཐབས་སུ་བརྩོན། །ཐུན་མོང་སྔོན་འགྲོའི་
ལམ་གྱིས་རྒྱུད་སྦྱངས་ནས། །ཐུན་མིན་གསང་སྔགས་ཉེ་ལམ་འཇུག་པ་ལ། །
བྱིན་རླབས་རྩ་བ་དྲིན་ཅན་བླ་མ་ལ། །སྙིང་ནས་གསོལ་ཐོབ་སྐྱིད་སྡུག་རེ་ལྟོས་
བཅོལ། །དབང་བཞི་ལོངས་ལ་ཐུགས་ཡིད་དབྱེར་མེད་སྲེས། །ངོ་ལྐོག་མེད་
པར་དམ་ཚིག་ཚུལ་བཞིན་སྲུངས། །ཆེ་སྙིགས་ལྔ་བདོའི་མཚོ་ཆེན་རྡོལ་སྐབས་
འདིར། །བྱ་བ་མང་པོའི་ཁོམ་ལོང་མི་གདའ་ཞིང་། །ཐོས་པའི་མཐའ་རྒྱ་ཆོད་
181



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པ་དཀའ་ཙམ་འདུག །དེས་ན་ཟབ་པའི་མཐར་ཐུག་རྫོགས་པ་ཆེ། །ཚེ་འདིར་
གྲོལ་བའི་ཉེ་ལམ་རྨད་བྱུང་བ། །བརྒྱུད་ལྡན་བླ་མའི་ཞལ་ལས་ཤེས་པ་གནད།།
དེ་ཡང་འདི་ལྟར་སྣང་ཞིང་སྲིད་པའི་ཆོས། །བདེན་མེད་སྒྱུ་མའི་ལམ་དུ་རྩལ་
སྦྱངས་ནས། །བདེ་སྡུག་བཟང་ངན་སྣང་བ་ཅི་ཤར་ཡང་། །རོ་སྙོམས་ལྟ་བའི་
གནད་ཀྱིས་ཟིན་པ་གཅེས། །ཐ་མལ་ད་ལྟའི་ཤེས་པ་རང་ཀ་མ། །རང་བབ་
རང་སར་ལྷུག་པར་བཞག་པའི་ཚེ། །ནམ་མཁའ་ལྟ་བུ་ངོ་བོ་ངོས་བཟུང་བྲལ།།
ཡིན་མིན་བཟང་ངན་དགག་སྒྲུབ་རེ་དོགས་བྲལ། །ཅི་ཤར་ཤར་ལ་ཅི་འགྱུ་
འགྱུ་རུ་ཆུག །རྗེས་འབྲངས་ཞེན་པ་མེད་པར་རང་སར་ཞོག །ཀུན་རྟོག་སེམས་
ཀྱི་རྒྱ་མཚོ་མེར་བ་ལ། །ཆེད་འཛིན་གཉེན་པོས་དབྱུག་མདུང་མ་མཛད་པར།།
ཧར་སངས་རྒྱ་ཡན་གུ་ཡངས་བློ་བདེའི་ངང་། །གཏད་མེད་གང་ཤར་རང་གྲོལ་
ལྟ་བའི་གནད། །བལྟ་བྱའི་དབྱིངས་ཉིད་ཕྱི་རུ་མ་ཆད་ཅིང་། །ལྟ་བྱེད་ཤེས་
པ་ནང་དུ་མ་ལུས་པར། །བར་མེད་ཟང་ཐལ་བློ་འདས་གཉུག་མའི་ངང་། །
རྩོལ་མེད་འཛིན་བྲལ་སྒོམ་པའི་རང་ས་ཟུང༌། །ཡུལ་དུ་སྣང་བའི་སྣ་ཚོགས་
ཆོས་སོ་ཅོག །ཐམས་ཅད་ཀུན་རྟོག་སེམས་ཀྱི་ཆོ་འཕྲུལ་ཏེ། །ཨ་འཐས་
འཛིན་པའི་སྒྲོག་གིས་མ་བཅིངས་པར། །ཆབ་རོམ་ཆུ་རུ་གྱུར་བའི་དཔེ་བཞིན་
ཏུ༑ །གཞི་མེད་རྩ་བྲལ་གདོད་ནས་དག་པའི་དབྱིངས། །ཞེན་མེད་འོད་གསལ་
རོལ་བའི་རྒྱས་ཐོབ་དང་། །སྲིད་ཞི་མཉམ་ཉིད་གྲོལ་བའི་འབྲས་བུ་རྙེད། །
182



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ངོ་ཤེས་ཙམ་གྱིས་གོ་ཡུལ་མ་བཞག་པར། །སྙིང་རུས་དམ་བཅའ་དྲག་པོས་
བརྩོན་པ་སྐྱེད། །ཡེངས་སྒོམ་བྲལ་བའི་གདོད་མའི་གནས་ལུགས་ངང་། །ཉིན་
མཚན་བར་མེད་སྒོམ་པ་གནད་དུ་སྣུན། །ཀུན་ཤེས་གཅིག་རྡུགས་ལམ་གཞན་
འཕྲང་བརྒལ་ནས། །གཅིག་ཤེས་ཀུན་གྲོལ་ཨ་ཏི་རྫོགས་པ་ཆེའི། །གདོད་
མ་ཆོས་སྐུའི་གཏན་སྲིད་ཟིན་པའི་ཚེ། །འཁོར་འདས་སྲོག་ལ་དབང་བསྒྱུར་
ཨེ་མ་ཧོ། །འདི་ཡང་ཐུབ་བསྟན་འཕྲིན་ལས་ཉི་མ་ཡིས། །ཡང་ཡང་བསྐུལ་
བའི་ཞལ་ངོ་མ་ལྡོག་པར། །སྒྲུབ་པའི་ཐུན་གསེང་ཞིག་ལ་གང་ཤར་ཏུ། །སྒྲུབ་
གྲོགས་ཡོངས་ལ་ཕན་པའི་གསལ་འདེབས་སུ། །གཟིམ་ཆུང་རིག་འཛིན་
དགའ་བའི་ཚལ་གང་དེར། །འཇིགས་མེད་ཏཱ་རེ་ཟུང་གིས་ཤར་མར་བྲིས། །
༈ ཨ་ཧོ་ཡ། ཀ་དག་སྟོང་ཆེན་དབྱིངས་ཀྱི་ཕོ་བྲང་གི་དབུས་སུ། །ལྷུན་གྲུབ་
རང་རིག་དོན་གྱི་བླ་མ་དེ་མཆོད་ནས། །དཔའ་བོ་གང་ཤར་རང་གྲོལ་ཧེ་རུ་
ཀ་ང་ཡིས། །ཆོས་ཉིད་རྡོ་རྗེའི་གླུ་ཚིག་བྱུང་རྒྱལ་ཏུ་སྨྲ་འདོད། །ཨེ་མ་ཨེ་མ་
སྣང་སྲིད་ཡེ་ནས་རང་སངས་རྒྱས། །བྱ་རྩོལ་ངལ་བས་བསྒྲུབ་པའི་དཀའ་
ལས་དེ་མ་དགོས། །ཡེ་དག་སྣང་ཆའི་ངོ་བོ་རྡོ་རྗེ་ཡི་གཞོན་ནུ། །སྟོང་པ་ཡུམ་
གྱི་ངོ་བོ་འཁོར་ལོ་ཡི་རྒྱས་འདེབས། །སྣང་སྟོང་གཉིས་མེད་རིག་རྩལ་སྲས་
མཆོག་དང་ཁྲ་ཐབས། །གདོད་ནས་དཀྱིལ་འཁོར་གསུམ་གྱི་ངང་དུ་རང་
རྫོགས་འདུག །གང་སྣང་འབྱུང་བ་སྐྱེ་འགྲོ་རི་བྲག་དང་རྩི་ཤིང་། །དཔལ་
183



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཆེན་ཕུར་བའི་སྐུ་ཡི་རང་བཞིན་དུ་རྫོགས་ཤིང་། །སྒྲ་གྲགས་བཟང་ངན་ཐོས་
ཚད་རྡོ་རྗེ་ཡི་སྒྲ་དབྱངས། །ཡེ་ནས་རྡོ་རྗེ་ཕུར་བའི་གསུང་དབྱངས་ཀྱི་རང་
བཞིན། །གང་ཤར་ཡེ་ཤེས་ཆེན་པོའི་རང་བཞིན་དུ་འདུག་ཅིང་། །ཤར་ཚད་
རྡོ་རྗེ་ཕུར་བའི་ཐུགས་མཆོག་ལས་མ་འདས། །སྣང་གྲགས་རིག་གསུམ་ལྷ་
སྔགས་ཆོས་ཉིད་ཀྱི་ངང་དུ། །སྲིད་པའི་ཕུར་བུ་མ་བསྒྲུབས་རང་ས་རུ་རྙེད་
བྱུང་། །ཡེ་ནས་མ་བཅོས་གདོད་མ་རང་བྱུང་གི་རིག་པ། །འདི་ནི་རྩོལ་མེད་
ཡེ་ཤེས་རྡོ་རྗེ་ཡི་ཕུར་བ། །ངོ་བོ་མི་འགྱུར་སྤྲོས་བྲལ་གཉུག་མ་ཡི་རྡོ་རྗེ། །སྐྱེ་
འཆི་བགྲེས་རྒུད་བྲལ་བའི་གཞོན་ནུ་ཡི་ལང་ཚོ། །ཡེ་ཡིན་དཀྱིར་འཁོར་གསུམ་
གྱི་ངོ་བོ་རུ་རྟོགས་ཚེ། །སྣང་སྲིད་མ་ལུས་རྡོ་རྗེ་ཕུར་བ་ཡི་རང་བཞིན། །རང་
རྩལ་རྒྱལ་བསེན་གནོད་བྱེད་བགེགས་རིགས་ཀྱི་རྟོག་ཚོགས། །ང་བདག་
གཟུང་འཛིན་འཁྲུལ་བའི་ཕ་མ་ཡིས་བསྐྱེད་པའི། །ཀུན་རྟོག་བག་ཆགས་
མཚན་མའི་དགྲ་བགེགས་ཀྱི་སྙིང་ལ། །མཚན་མེད་ཐལ་འབྱིན་ཕུར་བུ་མ་
བཅོས་ངང་གདབ་ཚེ། །སྲིད་གསུམ་ཀ་དག་དབྱིངས་སུ་སྐད་ཅིག་གིས་བསྒྲལ་
ཞིང་། །སྣང་སྲིད་གཞི་དབྱིངས་རྡོ་རྗེའི་དཀྱིར་འཁོར་དུ་ཤར་འོང་། །སྲིད་
ཞི་གཉིས་མེད་ཆོས་སྐུའི་རྒྱལ་ས་དེ་ཟིན་ཚེ། །འཁོར་འདས་སྟོང་སྲོག་འཕྲོག་
པའི་རྣལ་འབྱོར་བ་རྒྱལ་ལོ། །ན་ཚ་སྡུག་བསྔལ་ལམ་ཁྱེར་བྱང་སེམས་
ཀྱི་རིགས་སྲས། །རྐྱེན་ངན་གྲོགས་སུ་ཤར་བའི་ཀུན་མཁྱེན་གྱི་བུ་རྒྱུད། །ལྟས་
184



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ངན་གཡང་དུ་ལེན་པའི་རྫོགས་ཆེན་གྱི་རྣལ་འབྱོར། །ཆུབ་ཉམས་འཚུབ་ཆ་
སློང་བ་བོགས་འདོན་གྱི་དངོས་གྲུབ། །ཨ་ཧོ་ཇི་ལྟར་བྱས་ཀྱང་སྔགས་རིགས་
ཀྱི་རྣལ་འབྱོར། །ཆོས་ཉིད་སྤྲོས་བྲལ་ངང་དུ་བདེ་དགའ་རུ་བཞུགས་འདོད། །
མཚན་འཛིན་རྟོག་པའི་ཉིང་འཁྲུལ་མནར་བ་ཡི་དགྲ་བགེགས། །ཟང་ཐལ་
རྡོ་རྗེ་ཕུར་བུའི་མཚོན་རྣོན་གྱིས་བསྒྲལ་ཞིང་། །ཀུན་ཟླུམ་ཐིག་ལེ་ཆེན་པོའི་
རོལ་བ་རུ་བསྟབས་ཚེ། །འཁྲུལ་མེད་གདོད་མའི་གཞི་ལ་རང་གྲོལ་དུ་འདུག་
གོ ༑གར་ཤར་ཡེ་ཤེས་ཆེན་པོའི་རོལ་བ་ལས་མི་འདུག །སྣང་སྲིད་ཡེ་ཤེས་
ཕུར་བའི་དཀྱིར་འཁོར་དུ་ཤར་འདུག །སྡུག་བསྔལ་བདེ་བ་གཉིས་མེད་བློ་
འདས་ཀྱི་ངང་དུ། །འདིར་འདུས་རྡོ་རྗེ་མཆེད་ཀུན་བག་ཡངས་སུ་བཞུགས་
དང་། །བདེ་ཆེན་སྐྱེ་མེད་རྡོ་རྗེའི་རང་ས་དེ་ཟིན་འོང་། །དེ་སྐད་དཔལ་ཆེན་
ཕུར་བའི་སྒྲུབ་པ་ཡི་ཐུན་ནང་། །བཅོས་མེད་རང་རྡོལ་སྨྲ་བའི་ནམ་སྤྲུལ་བ་
གང་གིས། །སྒྲུབ་ཁང་རིག་འཛིན་དགའ་བའི་ཚལ་དེ་རུ་བྲིས་སོ། །
༈ ཨེ་མ་ཧོ། །རང་བྱུང་ཆོས་དབྱིངས་དག་པའི་ནམ་མཁའ་ལ། །རང་གསལ་
རིག་པའི་ཡེ་ཤེས་རྟ་བདུན་དབང་། །རང་གྲོལ་ནུབ་མེད་གསལ་སྟོང་ངང་དུ་
གནས། །མ་རིག་གཟུང་འཛིན་མུན་པ་རང་ངོར་སངས། །ཡེ་ནས་གཉུག་མ་
རིག་པའི་ཡེ་ཤེས་ཏེ། །གཞན་ནས་བཙལ་དང་གསལ་དུ་བསྒྲུབ་མ་དགོས། །
རང་བབ་མ་བཅོས་རང་བཞིན་རྒྱུན་བསྐྱང་ན། །འོད་གསལ་འཛིན་མེད་བློ་
185



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འདས་རང་ཞལ་མཇལ། །ལྟ་བ་ཀ་དག་ཕྱོགས་ལྷུང་རྒྱ་ཁྱོན་བྲལ། །སྒོམ་
པ་འོད་གསལ་རིག་སྟོང་ཟུང་དུ་འཇུག །སྤྱོད་པ་སྤང་བླང་བཟང་ངན་རེ་དོགས་
བྲལ། །འབྲས་བུ་ཐོབ་མེད་རིག་པའི་རང་ས་ཟིན། །ཀུན་བྱེད་རྒྱལ་པོ་རང་
གི་རང་རྩལ་ལ། །བཟང་ངན་རྣམ་རྟོག་ན་བུན་སྤྲིན་གྱི་རིས། །མ་དེད་རང་
གིས་རང་ལ་བལྟས་པའི་ཚེ། །ཡེ་གནས་ཀུན་བཟང་གདོད་མའི་རྒྱལ་ས་ཟིན། །
ཨ་ལ་ལ་ཧོ་གསང་བ་སྔགས་ཀྱི་ལམ། །ཚེ་འདིར་འོད་ཕུང་གྲོལ་བའི་ཉེ་ལམ་
འདིར། །ལེགས་པར་འཇུག་འདོད་སྐལ་ལྡན་བུ་མཆོག་རྣམས། །ཉམས་སུ་
ལོངས་ཤིག་འཆོལ་བོའི་སྙིང་གཏམ་འདི། །བདེན་བཟུང་སྲིད་ན་མྱུར་བ་མྱུར་
བར་དུ། །བླ་མའི་མན་ངག་བཞིན་དུ་སྐྱོང་བ་གལ། །འདི་ཡང་སྣང་གསལ་
གློག་གི་འོད་མདངས་ངོགས། །མདོ་མེད་འཇིགས་མེད་རྒན་པོས་ཐོལ་བྱུང་
བྲིས། ། ༈ གསང་ཆེན་ཟབ་བཅུད་སྙིང་པོའི་གནད་གསང་ཀུན། །མ་ནོར་
ཉམས་བླང་ཚེ་འདིར་གྲོལ་ངེས་པའི། །སྐལ་བཟང་བུ་སློབ་མཆོག་གྱུར་གང་
གི་དྲུང་། །ཕ་མ་རྒན་བུས་འཆོལ་གཏམ་ཚིག་འགའ་སྨྲ། །སྙིང་པོའི་སྙིང་པོ་
འོད་གསལ་རྡོ་རྗེ་ཐེག །ཟབ་པའི་ཟབ་བཅུད་ཨ་ཏི་རྫོགས་པ་ཆེ། །ངེས་དོན་
མཐའ་བྲལ་ཀ་དག་གསང་ལམ་མཆོག །མཉམ་རྗེས་རིས་མེད་སྐྱོང་ལ་བདག་
ཡི་རངས། །སྔ་འགྱུར་བསྟན་པའི་མངའ་བདག་པད་འབྱུང་སོགས། །བརྒྱུད་
གསུམ་རིག་འཛིན་བླ་མའི་བྱིན་བརླབས་པའི། །གནས་མཆོག་རྨ་རྒྱལ་མཚོ་
186



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
སྔོན་སྤྲེལ་རྫོང་སོགས། །གནས་ཆེན་དུ་མ་མཇལ་ལ་བདག་ཡི་རངས། །སྙིང་
ལས་གཅེས་པའི་སྙིང་གི་བུ་སྡུག་ཁྱེད། །སྙིང་གི་ནོར་བུ་ལྟར་དུ་སྙིང་ལ་བཅག།
སྙིང་པོའི་ཟབ་བཅུད་སྙིང་ཁྲག་དྭངས་མའི་ཕུད། །སྙིང་གཏམ་ཚུལ་དུ་སྙིང་
གི་བུ་ལ་གདམ། །ཐ་མལ་ད་ལྟའི་ཤེས་པ་རང་ཀ་མ། །མ་བཅོས་རང་བབ་
ངང་དུ་བཞག་པའི་ཚེ། །ཡིན་མིན་བཟང་ངན་སྤང་བླང་རེ་དོགས་བྲལ། །
ཡེངས་སྒོམ་བྲལ་བ་གཏད་མེད་གུ་ཡངས་པ། །བློ་བདེ་ཡངས་པ་ནམ་མཁའ་
ལྟ་བུའི་ངང་། །རིས་བྲལ་ཁྱབ་བརྡལ་སྐུ་གསུམ་དགོངས་པའི་དབྱིངས། །ལྷུན་
རྫོགས་མཉམ་པ་ཆེན་པོའི་དོན་རྟོགས་ན། །ཀུན་བཟང་ཆོས་སྐུའི་རྒྱལ་སྲིད་
ད་ལྟ་ཟིན། །ཨེ་མ་སྐལ་བ་བཟང་ངོ་སྙིང་གི་བུ། །བློ་ཆུང་རྟོག་གེ་འགའ་ལ་
མ་སྨན་ཡང་། །ཚེ་འདིར་གྲོལ་བ་རང་རེའི་སྤྱོད་ཡུལ་མཆོག །གཞན་དག་སུ་
མ་མགུ་ཡང་ཞེ་བློ་བདེ། །ཀུན་རྫོབ་ཌཀྐི་དམར་མོ་མཚོ་རྒྱལ་མ། །ཡིད་དཔྱོད་
བློས་བསྒོམ་བྱིས་བློའི་ཆོ་འཕྲུལ་ཙམ། །རང་བབ་ཟང་ཐལ་སྤྲོས་བྲལ་བློ་འདས་
ངང་། །གཏད་མེད་བཞག་ཚེ་དོན་གྱི་མཁའ་འགྲོ་མཇལ། །ཨེ་མ་སྔགས་རྒན་
འཇིགས་མེད་རྡོ་རྗེ་ངས། །སྙིང་གི་བུ་ཆུང་དགྱེས་པ་རྡོ་རྗེ་ལ། །ཨ་མཚར་
གཏམ་ཀྱི་མཆིད་འདི་ཤར་མར་དུ། །གཟིམ་ཆུང་རིག་འཛིན་དགའ་བའི་ཚལ་
དེར་བྲིས། །རྡོ་སྐེད་ཡུལ་གྱི་མི་རྒན་བཟའ་མི་ཟུང་། །འོད་གསལ་སྤྲོས་བྲལ་
བདེ་སྟོང་ཆང་གིས་མྱོས། །གཏད་མེད་མ་བཅོས་ལྷུག་པར་འཆོལ་གཏམ་འདི། །
187



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རྡོ་སྟོད་བུ་མཆོག་དགྱེས་པ་རྡོ་རྗེར་ཕུལ། །ཧ་ཧ ༈ རིགས་བརྒྱའི་ཁྱབ་
བདག་རིགས་གཅིག་དཔལ་ལྡན་གྱི་བླ་མར། །རང་བབ་རང་ངོ་ཤེས་པའི་དོན་
དམ་གྱིས་ཕྱག་བགྱི། །མ་བཅོས་ཤུགས་འབྱུང་གཏམ་གྱི་གླུ་དབྱངས་ཤིག་
ལེན་འདོད། །དལ་ཅིག་སྙན་དབང་གསོན་དང་རྡོ་རྗེ་ཡི་མཆེད་ཚོ། །མཚན་
ཉིད་ལྡན་པའི་དགེ་བའི་བཤེས་གཉེན་ཞིག་སྟེན་དང་། །འཕྲལ་ཡུན་ཀུན་
ཏུ་དགེ་བའི་ལེགས་ཚོགས་དེ་འཕེལ་ངེས། །བྱིན་རླབས་རྩ་བ་རང་གི་དད་
མོས་ལ་རག་ལས། །དད་པ་ཡོད་ན་བླ་མར་བཟང་ངན་ནི་མི་འདུག །དད་
མོས་མེད་ན་རྫོགས་པའི་སངས་རྒྱས་དངོས་མཇལ་ཡང་། །ལོག་རྟོག་ངན་
པའི་སྐྱོན་ཅན་ཁོ་ན་རུ་མཐོང་འོང་། །དེ་ཕྱིར་བླ་མར་སངས་རྒྱས་དངོས་མཐོང་
གི་དད་པ། །འདི་ཉིད་གཅིག་པུ་ཡོད་ན་ཚེ་འདི་རུ་གྲོལ་ངེས། །ཐང་ལྷོད་མེད་
པ་སྐྱེས་བུས་གཞུ་འགེངས་པ་བཞིན་དུ། །རྟག་དུ་བླ་མར་གསོལ་ཐོབ་དབང་
བཞི་རང་ལོངས་ཤིག །འདུས་བྱས་སྣོད་བཅུད་མི་རྟག་སྒྱུ་མ་ཡི་ངང་ཚུལ། །རྟག་
པར་འཛིན་པའི་བདེན་ཞེན་སྐྱེ་བོ་རྣམས་འཁྲུལ་བས། །དེ་ཕྱིར་འདིར་སྣང་
འཇིག་རྟེན་འཁྲི་བ་ཀུན་ཆོད་ལ། །གྲོང་ཡུལ་སྡིག་གྲོགས་ངན་པའི་འདུ་འཛི་
དེ་སྒྱུར་ཐོངས། །འཇིག་རྟེན་བྱ་བ་ཀུན་ལ་ཟིན་དུས་ནི་མི་འདུག །ཅིས་ཀྱང་
དགོས་མེད་བློ་ཡིད་བརྟན་པོ་རུ་མཛོད་ཅིག །གདམས་ངག་མང་ཡང་ཉམས་
ལེན་གནད་གཅིག་ཏུ་དྲིལ་ལ། །རང་རྒྱུད་གང་ཕན་གནད་ཐོག་མེ་བཙའ་ལྟར་
188



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
མཛོད་ཅིག །སེམས་ཀྱི་གནས་ལུགས་གདོད་མའི་ཀུན་བཟང་གི་དགོངས་
པ༑ །རྟོགས་ན་སངས་རྒྱས་མ་རྟོགས་སེམས་ཅན་དུ་འདུག་པའི། །འདི་ལས་
ལྷག་པའི་ལྟ་བ་མཐར་ཐུག་ཅིག་མི་འདུག །གདོད་མའི་དབྱིངས་ན་འཁོར་
འདས་བླང་དོར་གྱི་ཆོས་ཀུན། །ཏིལ་ཙམ་མི་དམིགས་སྤྲོས་པའི་མཐའ་ཀུན་
དང་བྲལ་ཏེ། །སྐྱོན་ཀུན་ཟད་ཅིང་ཡོན་ཏན་ཡེ་རྫོགས་སུ་གནས་པའི། །ནམ་
མཁའ་ལྟ་བུའི་རྫོགས་པ་ཆེན་པོ་ཡི་གཞི་ལ། །བསལ་བཞག་ཡིད་དཔྱོད་རེ་
དོགས་བཟང་ངན་ཀུན་བྲལ་བར། །ཟང་ཐལ་རྗེན་པ་ད་ལྟའི་ཤེས་པ་ཡི་ངང་
དུ༑ །གསལ་སྟོང་འགགས་མེད་སྐུ་གསུམ་ཡེ་རྫོགས་ཀྱི་བབ་ལ། །ཡང་ཡང་
བབ་ཀྱིས་འཇོག་པ་སྒོམ་པ་ཡི་གནད་མཆོག །དང་པོ་སྔར་འདྲིས་མི་བཞིན་
རང་ངོ་དེ་ཤེས་ཤིང་། །བར་དུ་ཞེན་མེད་སྦྲུལ་གྱི་མདུད་པ་བཞིན་གྲོལ་ཚེ། །
ཐ་མ་ཁང་སྟོང་རྐུན་བཞིན་ཕན་གནོད་དང་བྲལ་ངེས། །གཟུང་འཛིན་སྣང་
བ་འདི་ཡང་རིག་པ་ཡི་རང་རྩལ། །ཁམས་གསུམ་བདེ་སྡུག་འདི་ཡང་རིག་
པ་ཡི་རྦ་རླབས། །ཀུན་བཟང་བདེ་བ་ཆེན་པོའི་རོལ་རྩལ་ཅི་ཤར་ཡང་། །ཕན་
གནོད་རྨི་ལམ་ཡུལ་གྱི་སྐྱེས་བུ་དང་འདྲ་ཞིང་། །ཞེན་པ་མེད་ན་ཐམས་ཅད་
དབྱིངས་ཀྱི་རྒྱན་ཁོ་ན། །སྐུ་གསུང་ཐུགས་ཀྱི་རོལ་བར་ཡེ་ནས་རང་ལྷུན་
གྲུབ། །རྟོགས་ན་ཆོས་ཀུན་ཆོས་སྐུའི་རོལ་བ་ལས་མ་འདས། །ཐམས་ཅད་
ཀུན་བཟང་རོལ་བའི་རྒྱན་དུ་རང་ཤར་འོང་། །ཀུན་བཟང་རྒྱན་ལ་ཡེ་ནས་
189



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བཟང་ངན་དང་བདེ་སྡུག །བླང་དོར་དགག་སྒྲུབ་ཡིན་མིན་རེ་དོགས་དང་བྲལ་
ཞིང་། །སྣང་སྲིད་ཐམས་ཅད་དག་མཉམ་རོལ་བ་ཡི་རྒྱན་ཆེན། །ཉི་མའི་གཤིས་
ན་མུན་པ་མེད་པ་དེ་བཞིན་དུ། །གང་ཤར་ཡེ་ཤེས་ཆེན་པོའི་རོལ་བ་ལས་
མ་འདས། །མཐའ་གཉིས་བྲལ་བའི་འོད་གསལ་གནས་ལུགས་ཀྱི་ངང་དུ། །
སྒོམ་དང་མི་བསྒོམ་སྙམ་པའི་ཆེད་འཛིན་ཡང་མེད་ལ། །ཞེན་དང་མི་ཞེན་
རྟོག་པའི་གྲྭ་ཟུར་དང་བྲལ་ཞིང་། །དགེ་དང་སྡིག་པའི་འཛིན་སྟངས་ཡིད་
དཔྱོད་ལས་འདས་པའི། །ས་ལེ་སང་ངེ་ཝ་ལེ་རྗེན་ནེ་བ་འདི་ཀ །བཞི་ཆ་
གསུམ་བྲལ་གདོད་མ་རང་བྱུང་གི་རིག་པ། །བསལ་བཞག་མེད་པ་ཆུ་རྙོགས་
རང་དྭངས་སུ་འགྲོ་བཞིན། །གྲིམ་ལྷོད་རན་པོས་གསལ་སྟོང་ཡེ་ཤེས་དེ་འཆར་
ཞིང་། །ཤར་དང་མ་ཤར་འཛིན་པའི་སྒྲོག་གིས་ཀྱང་མ་བཅིངས། །འཕྲོ་རྒོད་
འཐོར་བའི་ཤེས་པ་ཕྱིར་ལ་ཡང་མ་ཤོར། །བྱིང་རྨུགས་འཐིབ་པའི་དྲན་པ་
ནང་དུ་ཡང་མ་ཉམས། །བདེ་གསལ་མི་རྟོག་ཤེས་པའི་ཉམས་ལའང་མ་ཞེན། །
ཇི་ལྟར་ཤར་ཡང་རིག་པའི་ངང་ཀློང་དུ་ཞོག་མཛོད། །འོག་འགྱུ་ཕྲ་བའི་འཕྲང་
ལ་རྐུན་པོ་བཞིན་གཟབ་འཚལ། །ནམ་མཁའ་ཅོག་བཞག་དབྱིངས་ལ་དམིགས་
སུ་རང་མེད་ཅིང་། །རི་བོ་ཅོག་བཞག་བཟང་ངན་རྐྱེན་གྱིས་རང་མི་འགྱུར། །
རྒྱ་མཚོ་ཅོག་བཞག་རིག་པ་རང་གྲོལ་གྱི་ངོ་བོ། །རིག་པ་ཅོག་བཞག་སྐུ་གསུམ་
ལྷུན་གྲུབ་ཀྱི་དགོངས་པ། །ཀུན་རྟོག་སེམས་ཀྱི་འཁྲུལ་བའི་སྣང་ཆ་དང་བཅས་
190



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
པ། །རང་སར་བཞག་པའི་རང་གྲོལ་དཀའ་གནད་དེ་ཟུང་མཛོད། །སེམས་
དང་རིག་པ་ཆུ་དང་ཆབ་རོམ་གྱི་དཔེ་བཞིན། །ངོ་བོ་གཅིག་ཀྱང་རྐྱེན་གྱིས་ཐ་
དད་དུ་བསྒྱུར་བས། །དེས་ན་སེམས་རིག་གཉིས་མེད་གཉུག་མ་ཡི་ཡེ་ཤེས། །
རྩོལ་མེད་རང་སར་ཞོག་དང་རང་ངོ་དེ་མཇལ་འོང་། །བརྟགས་ཤིང་དཔྱད་
པས་མི་རྟོག་རང་ས་རུ་བཞག་ནས། །མ་བལྟ་ལྷོད་ཀྱིས་གློད་དང་གནས་ལུགས་
ཀྱི་ས་ཟིན། །དམིགས་གཏད་བྲལ་བ་མཉམ་ཉིད་ཆེན་པོ་ཡི་དབྱིངས་སུ། །འགྱུ་
བའི་རླུང་རྟོག་འཆིང་ཞིང་ཐེ་ཚོམ་གྱི་དྲྭ་བ། །ཀུན་བྲལ་གཡོ་མེད་མཉམ་པར་
འཇོག་པ་ཡི་གཡོས་པ། །བརྟན་པར་མ་གྱུར་བར་དུ་རྩེ་གཅིག་དུ་གོམས་
མཛོད། །ཀུན་རྟོག་འཁྲུལ་བའི་རླུང་དང་ཡེ་ཤེས་ཀྱི་གདེང་གཉིས། །གང་
གོམས་སྲང་མདའ་བཞིན་དུ་མཐོ་དམའ་རང་བྱེད་འོང་། །བརྒྱད་ཁྲི་བཞི་སྟོང་
ཆོས་ཀྱི་ཕུང་པོ་ལ་མཁས་ཀྱང་། །རྟོགས་བྱའི་མཐར་ཐུག་དེ་ལས་མེད་ཚོད་
རང་འདུག་སྙམ། །ཕ་མེས་རིག་འཛིན་བརྒྱུད་པའི་བྱིན་རླབས་ལ་བརྟེན་ནས། །
སྲིད་གསུམ་འཁོར་བའི་གཡང་ས་སྐད་ཅིག་གིས་བཅད་ཅིང་། །གྲུབ་མཆོག་
རིག་འཛིན་དཔའ་བོའི་དགའ་ཚལ་ལ་ཕྱིན་པའི། །ཐབས་མཆོག་འདི་འདྲར་
མཇལ་བ་སྐལ་བ་རེ་བཟང་ངོ༌། །དབང་པོ་དམན་དང་སྔོན་སྦྱང་ཆུང་བ་ཡི་
ཚོགས་དང་། །ལོག་པའི་བཤེས་ཀྱིས་ཟིན་རྣམས་ལམ་འདི་ལ་མི་མོས། །འུ་
ཅག་བསྐལ་མང་ཚོགས་གཉིས་རྒྱ་མཚོ་ཡི་མཐུ་ལ། །ལམ་འདིར་མོས་པ་ཙམ་
191



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཡང་ངོ་མཚར་བའི་མཆོག་གྱུར། །དགའ་འོ་སྐྱིད་དོ་དམ་ལྡན་རྡོ་རྗེ་ཡི་མཆེད་
གྲོགས། །དགའ་སྤྲོའི་གླུ་དབྱངས་མི་ལེན་རང་དབང་ནི་མི་འདུག །གཏན་
གྱི་ཐབས་གྲོགས་ཏཱ་རེ་ལྷ་མོ་མཆོག་གང་གིས། །ཡང་ཡང་བསྐུལ་བའི་ཐུགས་
ཀྱི་བཞེད་སྐོང་གི་ཕྱིར་དུ། །ཁོ་བོ་འཆོལ་སྤྱོད་འཇིགས་མེད་ཕུན་ཚོགས་ཀྱི་
མིང་གིས། །ཉམས་དགའི་གཟིམ་ཆུང་རིག་འཛིན་དགའ་ཚལ་དུ་བྲིས་སོ། །
༈ ཉོན་ཅིག་ཉིང་འཁྲུལ་གྱིས་མནར་ལྷ་འདྲེ་ཡི་ཚོགས་རྣམས། །གང་ཤར་
རང་གྲོལ་རྡོ་རྗེའི་རྣལ་འབྱོར་བ་ང་ལ། །སྲིད་གསུམ་དགྲ་རུ་ལངས་ཀྱང་ཉམ་
ང་ཡང་མེད་ལ། །སྣོད་བཅུད་སྡུག་བསྔལ་གང་ཡང་བག་ཚ་བ་མེད་ཅིང་། །
བདེ་ན་ཞེན་མེད་རྡོ་རྗེའི་གྲོགས་མཆོག་དང་མི་འབྲལ། །སྡུག་ན་ལམ་འཁྱེར་
རྡོ་རྗེའི་སྲུང་བ་དང་མི་འབྲལ། །བཟང་ངན་རོ་སྙོམས་རྟོགས་པའི་རྣལ་འབྱོར་
བ་ང་ལ། །ན་ཚ་སྡུག་བསྔལ་མི་འདོད་སྣ་དགུ་ཅི་བཏང་ཡང་། །ལམ་དུ་མ་ཁྱེར་
སྔགས་ཀྱི་རྣལ་འབྱོར་བ་ང་མིན། །ཆོ་འཕྲུལ་སྣ་ཚོགས་མ་བཏང་ལྷ་འདྲེ་ཁྱེད་
ངོ་ཚ། །ཨ་ལ་དེ་ཚོ་ཨ་མཚར་ཀུ་རེ་ཙམ་ཡིན་གྱིས། །དོན་ལ་ང་དང་ཁྱོད་
མེད་རོ་གཅིག་དུ་འདྲེས་པས། །ཀ་དག་ཟང་ཐལ་སྟོང་ཉིད་སྙིང་རྗེ་ཡི་ངང་དུ། །
ཡེ་ནས་དག་པ་ལྷ་འདྲེ་ཡེ་ཤེས་ཀྱི་དཀྱིལ་འཁོར། །རྩོལ་མེད་མ་བཅོས་རྗེན་
པའི་རང་ས་དེ་ཟིན་ཚེ། །རྟོག་ཚོགས་གཡུལ་ལས་རྒྱལ་བའི་རྣལ་འབྱོར་བ་
སྐྱིད་དོ། །ངེད་ཅག་མཚོ་སྐྱེས་བླ་མའི་རྒྱུད་པ་ཡི་ཐུ་བོ། །ཕ་ཕོགས་བུ་ལ་ཐོབ་
192



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
པའི་རྟོགས་ལྡན་གྱི་རྣལ་འབྱོར། །རྟོགས་མེད་ཡེ་ཤེས་ཆེན་པོའི་ཀློང་ཆེན་
གྱི་མན་ངག །རྟོག་གེས་འཁོན་ནས་བཅོས་མས་བཙལ་ཀྱང་རང་རྙེད་དཀའ། །
སྔ་འགྱུར་སྔགས་རྒན་ང་ཚོའི་སྤྱོད་ཡུལ་འདི་ངོ་མཚར། །ཟབ་གསང་འབུམ་
ཁྲག་མཁའ་འགྲོའི་སྙིང་ཁྲག་གི་དྭངས་མ། །མ་བཙལ་རང་སར་རྙེད་པ་ཨ་ལ་
ལ་ཨེ་མ། །སྣང་བ་བན་མ་བུན་དང་ཁྲལ་མ་ཁྲོལ་ངང་དུ། །རིག་པ་མཐའ་
དབུས་ཀུན་བྲལ་ཡངས་སོ་རྒྱ་ཆེའོ། །འདི་ཡང་རྡོ་རྗེ་ཕུར་བའི་སྒྲུབ་པ་ཡི་དུས་
སུ། །ནམ་སྤྲུལ་རྒན་བུས་གང་ཤར་བཅོས་མེད་དུ་ཐལ་ལོ། ། ༈ ཀྱེ་ཀྱེ།
གསང་སྔགས་སྨིན་གྲོལ་གླིང་གི་སྒྲུབ་གྲྭ་བ་རྣམས་ལ། །གཡོ་མེད་ཨ་མཚར་
གཏམ་གྱི་ཚིག་འགའ་ཞིག་ཞུ་སྙམ། །ཀུན་གྲོལ་རིག་པའི་རྡོ་རྗེའི་སྐུ་ཁམས་དེ་
སྙན་པར། །ཕྲན་ཟུང་བཟའ་མི་ཀུན་ཀྱང་སེམས་ཁྲལ་ཆེས་ཆེ་བྱུང། །འོན་ཀྱང་
སྐལ་བཟང་རྡོ་རྗེའི་ཚོམ་བུ་མཆོག་ཁྱེད་ཚོས། །དཔལ་ཆེན་བཛྲ་ཀཱི་ལ་ཡ་མཆོག་
གི་སྒྲུབ་པ། །ཚུལ་བཞིན་བྱས་པས་མངོན་འབྲས་མཐོང་ཆོས་སུ་ངོ་མཚརཿ
ལས་དང་རྐྱེན་གྱིས་སློང་བའི་ལུས་སེམས་ཀྱི་ཟུག་རྔུ། །རྐྱེན་སྣང་ལམ་དུ་འཁྱེར་
བའི་གསང་སྔགས་ཀྱི་ཕ་ཕོགས། །ཟབ་གནད་ཤེས་པའི་རྣལ་འབྱོར་གཡུལ་
རྒྱལ་གྱི་ཚོགས་ལ། །རྣམ་གཉིས་དངོས་གྲུབ་ཐོབ་པའི་སྔ་ལྟས་དེ་ངོ་མཚར། །
སྨན་བཅོས་རིམ་གྲོ་བསླུ་མེད་རྟེན་འབྲེལ་གྱི་ཁྱད་ཆོས། །སྒྲུབ་ཀྱངལེགས་ལ་
མ་སྒྲུབ་བཏང་སྙོམས་སུ་བཞག་ཀྱང་། །རེ་དོགས་གཉིས་འཛིན་བྲལ་ན་རང་
193



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཡལ་དུ་འགྲོ་སྐད། །སྣང་སྲིད་དག་མཉམ་རྡོ་རྗེ་ཕུར་བ་ཡི་དཀྱིལ་འཁོར། །སྐྱེ་
འགྲོ་རྩི་ཤིང་ནགས་ཚལ་སྣང་གྲགས་ཀྱི་ཆོས་ཀུན། །གདོད་ནས་ཡེ་དག་སྲིད་
པའི་ཕུར་བུ་མཆོག་སྒྲུབས་དང་། །མི་ཤིགས་རིག་སྟོང་ཕུར་བའི་རང་ཞལ་དེ་
མཇལ་འོང་། །ཀུན་རྟོག་གཉིས་སྣང་འཁྲུལ་བའི་དགྲ་བགེགས་ཀྱི་སྙིང་ལ། །
ཟང་ཐལ་རྡོ་རྗེ་ཕུར་བུའི་མཚོན་རྣོན་གྱིས་བཏབ་ཚེ། །འཁྲུལ་བྲལ་ཡེ་དག་
ཀུན་བཟང་ཆོས་སྐུ་ཡི་ཀློང་དུ། །ཡུལ་མེད་རང་དག་སྣང་སྲིད་ཆོས་སྐུའི་ཞིང་
ཤར་འོང་། །རྐྱེན་སྣང་མཚན་མའི་ཉམས་སྣང་ཅི་ལྟ་བུར་ཤར་ཡང་། །འཇིགས་
མེད་ཀུན་བཟང་རྡོ་རྗེ་ཕུར་བ་ཡི་རྒྱལ་པོར། །ཡ་ང་བག་ཚ་མེད་པ་རྣལ་འབྱོར་
བའི་ཁྱད་ཆོས། །རྒྱལ་ལོ་བདུད་བཞིའི་གཡུལ་ལས་རྒྱལ་བ་དེ་ངོ་མཚར། །
ཕམ་མོ་གཉིས་འཛིན་རྟོག་པའི་དགྲ་བགེགས་དེ་ཕམ་མོ། །གསང་ཆེན་རྡོ་
རྗེ་འཛིན་པའི་སྒྲ་དབྱངས་ཀྱི་རོལ་མོ། །རིག་འཛིན་དགའ་བའི་ཚལ་ནས་
རང་སྒྲ་རུ་གྲགས་སོང་། །ཧེ་ཧེ། ༈ བུ། ཐ་མལ་ད་ལྟའི་ཤེས་པ་རང་ཀ་
མ་འདི་ཉིད། །མ་བཅོས་མ་བསྒྱུར་རང་སར་ལྷུག་པ་རུ་ཞོག་ཐོངས། །དེ་ཚེ་
ངོ་བོ་སྟོང་ལ་གསལ་ཆ་ཡང་ཡོད་པའི། །གསལ་སྟོང་དབྱེར་མེད་སང་ངེ་ས་
ལེ་བ་འདི་ཀ །སྨྲ་བསམ་བརྗོད་བྲལ་མ་བཅོས་རིག་པ་ཡི་ངོ་བོ། །མ་ཡེངས་
མི་བསྒོམ་འཛིན་བྲལ་གཏད་མེད་དུ་ཞོག་དང་། །བློ་འདས་ནམ་མཁའ་ལྟ་
བུའི་དགོངས་ཉམས་དེ་རྙེད་འོང་། །དེ་ཚེ་རྩལ་གྱི་རྣམ་རྟོག་བཟང་ངན་ཅི་
194



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ཤར་ཡང་། །མ་དགག་མ་བསྒྲུབ་སྤངས་བླང་རེ་དོགས་དང་བྲལ་བར། །སྔོན་
བསུ་རྗེས་དཔྱོད་བཅོས་མའི་དཔྱད་སྒོམ་དེ་བོར་ལ། །སྔར་གྱི་རང་ངོ་རང་
ཤེས་རང་བབ་ཀྱི་ངང་དུ། །རང་སར་ཞོག་ལ་གང་ཤར་རང་གྲོལ་གྱི་གནད་
ཟུངས། །དམིགས་ཤིང་འཛིན་པའི་སྒྲོག་གིས་བཅིངས་པ་ཡང་མ་ཡིན། །ཐ་
མལ་རྣམ་རྟོག་རྗེས་འབྲངས་འཁྲུལ་འབྱམས་ཀྱང་མ་ཡིན། །བྱིང་རྒོད་རྨུགས་
འཐིབ་དྲན་མེད་ཐོམ་མེ་ཡང་མ་ཡིན། །ཧ་ཅང་སྒྲིམས་དང་ལྷོད་ཆེས་མཐའ་
གཉིས་ཡང་མ་ཡིན། །ཡིན་མིན་རྟོག་དཔྱོད་དྲན་པའི་བྱ་ར་ཡང་མ་ཡིན། །
ཡོད་མེད་རྟག་ཆད་ལྟ་བའི་འཛིན་སྟངས་ཀྱང་མ་ཡིན། །མ་བཅོས་ལྷོད་ཀྱིས་
ཀློད་ལ་རང་ས་རུ་ཞོག་དང་། །ཁྱབ་བརྡལ་ཟང་མ་ཐལ་བྱུང་བརྗོད་མེད་ཀྱི་
ཡེ་ཤེས། །ཡེ་ནས་རང་ལ་གནས་པའི་གནས་ལུགས་དེ་མངོན་འོང་། །ཡུལ་
སྣང་འགག་མེད་ཡུལ་ལ་དེར་འཛིན་དང་བྲལ་ཞིང་། །འཛིན་བྲལ་གདོད་མའི་
གཤིས་ལུགས་སྐྱོང་བ་དེ་གནད་དོ། །འདི་འང་མཆོག་སྤྲུལ་འཆི་མེད་བློ་གྲོས་
ཀྱི་བཞེད་སྐོང་། །འཇིགས་མེད་ཏཱ་རེ་ཟུང་གིས་ཤར་མར་དུ་བྲིས་སོ། ། །
༈ བུ། མ་བཅོས་ཤེས་པ་རང་བབ་ཏུ་ཞོག་དང་། །རང་གསལ་འཛིན་མེད་
ས་ལེ་དང་སང་ངེར། །རྩལ་གྱིས་རྣམ་རྟོག་བཟང་ངན་ཅི་ཤར་ཡང་། །རྗེས་
མཐུད་མེད་པར་རང་གྲོལ་དུ་སོང་ཚེ། །གཏད་མེད་བློ་འདས་རིག་ངོ་དེ་འདི་ཀ །
མ་ཡེངས་མི་བསྒོམ་རང་ས་དེ་ཟུངས་དང་། །གང་ཤར་རང་གྲོལ་བྱིན་རླབས་
195



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དེ་འཇུག་ངེས། །འདི་ཡང་ནམ་སྤྲུལ་ཏཱ་རེ་ཡིས་བྲིས་སོ། ། ༈ རྒྱལ་ཀུན་
ཡེ་ཤེས་གཅིག་བསྡུས་དྲིན་ཆེན་གྱི་བླ་མས། །སྐལ་བཟང་བུ་སློབ་ཚོགས་
རྣམས་བྱང་ཆུབ་བར་སྐྱོངས་ཤིག །སྙིང་ལས་གཅེས་པའི་སྙིང་གཏམ་བདུད་
རྩི་ཡི་བཅུད་འདི། །ལེགས་པར་གསོལ་དང་ཉམས་རྟོགས་ལུས་ཟུངས་དེ་རྒྱས་
ངེས། །སྔོན་བསགས་རྣམ་དཀར་ལེགས་བྱས་བཟང་པོ་ཡི་མཐུ་ལས། །རྙེད་
དཀའ་རྟེན་བཟང་འདོད་འབྱུང་མ་ཎི་ཀ་འདི་ཉིད། །དགྲ་ཆེན་གཤིན་རྗེའི་
ཆོམ་པོས་ནམ་འཁྱེར་ནི་ཆ་མེད། །དེས་ན་འཇིགས་མེད་གཉུག་མའི་བཙན་
ས་དེ་འཛིན་རན། །ཁམས་གསུམ་འཁོར་བའི་གནས་རིས་གང་ཞིག་ཏུ་སྐྱེས་
ཀྱང་། །སྡུག་བསྔལ་གསུམ་གྱིས་དམ་དུ་མ་བཅིངས་པ་མེད་པས། །ཐར་དཀའ་
བཟོད་མེད་འཁོར་བའི་རྒྱ་མཚོ་ཆེ་འདི་ལས། །མྱུར་དུ་ཐར་བའི་ཐབས་མཆོག་
བརྩོན་པ་ལ་འཇུག་འཚལ། །སྙིགས་དུས་གྲོང་ཡུལ་རྣམ་གཡེང་འདུ་འཛི་ཡི་
གསེབ་ནས། །ཡང་དག་ལྷ་ཆོས་འགྲུབ་པ་ཤིན་ཏུ་རང་དཀའ་བས། །འདི་སྣང་
ཞེན་པའི་ཆོས་བརྒྱད་དུག་ལྟར་དུ་སྤངས་ནས། །དོན་ཆེན་གཏན་གྱི་འདུན་
མ་སྒྲུབ་པ་ལ་འབད་འཚལ། །མཚན་ཉིད་ཀུན་ལྡན་བླ་མ་སངས་རྒྱས་དངོས་
བསྟེན་ཅིང་། །ཅི་གསུང་བཀའ་སྒྲུབ་ཐོས་དོན་རང་རྒྱུད་ལ་གཞོལ་ཏེ། །ཅི་
བྱས་ཉོན་མོངས་གཉེན་པོར་འགྲོ་བ་དེ་གནད་དོ། །ཐེ་ཚོམ་སྒྲོ་འདོགས་ཁོ་
ཐག་ཆོད་པ་ཞིག་བྱེད་དགོས། །ཕ་ཡུལ་བཙོན་ཁང་ཉེ་དུ་བཙོན་སྲུང་ལྟར་
196



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
བལྟས་ནས། །འགལ་རྐྱེན་ཀུན་དང་འབྲེལ་བ་བཙན་ཐབས་སུ་བཅད་དེ། །
སྔོན་བྱོན་གོང་མས་བསྔགས་པའི་མི་མེད་ཀྱི་དབེན་རིར། །བརྟན་པ་མ་ཐོབ་
བར་དུ་སྒྲུབ་པ་ལ་གཞོལ་འཚལ། །ཇི་ལྟར་སྣང་བའི་ཆོས་ཀུན་སྒྱུ་མའི་འཕྲུལ་
ཇི་བཞིན། །ངོ་བོ་བདེན་གྲུབ་མེད་པ་རང་སེམས་ཀྱི་ཆོ་འཕྲུལ། །སེམས་ཉིད་
བརྟགས་ན་གཞི་མེད་རྩ་བྲལ་གྱི་རང་བཞིན། །ཤེས་པར་གྱིས་ལ་བདེན་མེད་
རྩལ་སྦྱོང་རང་མཛོད་ཅིག །ཐ་མལ་ད་ལྟའི་ཤེས་པ་རང་ཀ་མ་འདི་ཉིད། །མ་
བཅོས་མ་བསྒྱུར་སྤྲོ་བསྡུའི་སྤྲོས་ཀུན་དང་བྲལ་བར། །རང་སར་ལྷོད་ཀྱིས་
ཀློད་ལ་རང་བབ་ཏུ་ཞོག་དང་། །ཡེ་གནས་གསལ་སྟོང་ཟང་ཐལ་རིག་ངོ་དེ་
མཐོང་ངེས། །དེ་ཚེ་ས་ལེ་སང་ངེ་ཧྲིག་གེ་བ་འདི་ཉིད། །འདི་ཡིན་འདི་མིན་
ངོ་བོ་ངོས་བཟུང་དང་བྲལ་བའི། །བསལ་བཞག་དམིགས་གཏད་རྩོལ་སྒྲུབ་
རེ་དོགས་ཀུན་མེད་ན། །གཏན་མེད་གུ་ཡངས་བློ་བདེའི་ཉི་མ་དེ་འཆར་འོང་། །
ཀུན་རྟོག་སྣང་བའི་སེམས་འདི་དོན་དམ་ཡང་མ་ཡིན། །འདི་ལས་གཞན་པའི་
ཡིན་ཚུལ་བཙལ་བས་ཀྱང་མ་རྙེད། །དཔེར་ན་སེམས་རིག་ཆུ་དང་ཆབ་རོལ་
གྱི་ཚུལ་དུ། །ཤེས་པར་བྱེད་པ་འདི་ཡང་སྙིང་པོ་ཡི་གནད་གཅིག །དེ་བཞིན་
འདོད་ཆགས་ལ་སོགས་ཉོན་མོངས་པ་ཀུན་ཀྱང་། །སྤང་བྱ་མ་ཡིན་བདེ་ཆེན་
ཡེ་ཤེས་ཀྱི་རྒྱུ་མཆོག །སྒྲུབ་བྱ་མ་ཡིན་རང་དགར་སྤྱད་པ་ཡིས་ཕོངས་པ། །
འགལ་མེད་ལམ་དུ་བྱེད་པ་སྙིང་པོ་ཡི་གནད་གཅིག །ཧ་ཅང་སྒྲིམ་པས་བྱིང་
197



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འཐིབ་རྨུགས་པ་ཡང་མ་ཡིན། །ཧ་ཅང་ལྷོད་པས་འཁྲུལ་བ་རྒྱ་འབྱམས་ཀྱང་
མ་ཡིན། །གྲིམ་ལྷོད་རན་པ་རང་བབ་རྩོལ་བྲལ་ཀྱི་ངང་དུ། །གང་སྣང་དེར་
འཛིན་བྲལ་བའི་རང་ངོ་དེ་སྐྱོང་མཛོད། །བདེ་བདེ་འབྲལ་མི་ཕོད་པའི་དགའ་
ཉམས་ཡང་མ་ཡིན། །དྲན་མེད་ཧད་པོར་སོང་བའི་སྟོང་ཉམས་ཀྱང་མ་ཡིན། །
རྣམ་རྟོག་རྗེས་འདེད་བྱེད་པའི་བརྟགས་དཔྱད་ཀྱང་མ་ཡིན། །བློ་འདས་འཛིན་
མེད་ཟད་ལ་རྗེན་པ་དེ་སྐྱོངས་ཤིག །ད་ལྟའི་ཤེས་པ་སྤུ་རྩལ་བསྒྱུར་བཀོད་
ཀྱང་མེད་པར། །རང་སར་ལྷུག་པར་རང་ངོ་ཤེས་ཙམ་གྱི་ངང་ནས། །མ་བསྒུལ་
ཆུ་སྣོད་དྭངས་པའི་དཔེ་བཞིན་དུ་ལྟོས་ལ། །གང་ཤར་རང་གྲོལ་ཆོས་སྐུའི་
རྒྱལ་ས་དེ་ཟུང་མཛོད། །ཟབ་བཅུད་མན་ངག་ཉིང་ཁུའི་གདམས་པའི་མཆིད་
འདི་ཉིད། །ཉམས་སུ་བླངས་ན་ཚེ་འདིར་གདོད་མའི་སར་གྲོལ་བས། །དེ་
ཕྱིར་གདམས་ངག་གོ་ཡུལ་ཚིག་ཙམ་དུ་མ་འཇོག །ཡེངས་སྒོམ་གཉིས་བྲལ་
ཨ་ཏིའི་ཉམས་ལེན་ལ་གཞོལ་ཞིག །འདི་ཡང་ཟབ་ལམ་ཆོས་དྲུག་ཟབ་ཁྲིད་
ཀྱི་སྐབས་སུ། །མདོ་མེད་རྣམ་སྤྲུལ་པ་དང་ཏཱ་རེའི་མིང་ཟུང་གིས། །སྙན་ལུང་
ཆོས་གླིང་རིག་འཛིན་དགའ་བའི་ཚལ་དེ་རུ། །ཡིད་ལ་གང་ཤར་སྦ་བསྲི་མེད་
པ་རུ་བྲིས་སོ། ། ༈ ཨ་ཧོ། བདེ་སྟོང་ཊཀྐི་སྙིང་བརྩེའི་གྲོགས་མཆོག་གི་
དྲུང་དུ། །ཨ་མཚར་གཏམ་ཀྱི་མེ་ཏོག་མཆོད་པ་འདི་བཞེས་ཤིག །སྐྱེ་མང་
ལས་སྨོན་དམ་ཚིག་ཟབ་མོ་ཡིས་འབྲེལ་ནས། །གསང་སྔགས་དཔལ་ལ་སྤྱོད་
198



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
པའི་ལྡེ་མིག་དེ་དྲན་ནམ། །དྲན་ན་ཕ་ཅིག་གུ་རུའི་ཞལ་ཆེམས་དེ་མ་བརྗེད། །
བླ་མར་སངས་རྒྱས་བལྟ་བའི་མོས་གུས་དེ་ཡོད་དམ། །ཡོད་ན་ཟབ་མོའི་ཉེ་
ལམ་ཉིང་ཁུ་དེ་སྟེར་ཆོག །སྙིགས་དུས་སྐྱེ་བོ་རྣམས་ཀྱིས་ཅི་བཤད་རུང་བཤད་
ཆུག །འཆི་ཚེ་འཇིགས་མེད་དཔའ་བོའི་གདེང་ཚད་ཅིག་རྙེད་དགོས། །འུ་
ཅག་སྔ་འགྱུར་མཚོ་སྐྱེས་བླ་མ་ཡི་བུ་རྒྱུད། །ཚེ་འདིར་གྲོལ་བའི་ཕ་ནོར་གཏེར་
ཆེན་འདི་ཐོབ་ཚེ། །དོན་མེད་སྟོང་ལོག་མ་མཛད་དོན་ལྡན་ཞིག་དགོས་ངེས། །
རྙེད་དཀའི་རྟེན་འདི་མི་རྟག་སྒྱུ་མ་ཡི་ངང་ཚུལ། །གཟིགས་ནས་བག་མེད་རྣམ་
གཡེང་བསླུ་བྲིད་དབང་མ་གཏོང་། །སྲིད་པ་འཁོར་བའི་སྡུག་བསྔལ་བཟོད་
ཐབས་ནི་དཀའ་བས། །དེས་ན་དགེ་སྡིག་བླངས་དོར་ཚུལ་བཞིན་དུ་མཛོད་
ཅིག །མཚན་ལྡན་བླ་མ་སྟེན་ཅིང་ཅི་གསུང་གི་བཀའ་སྒྲུབས། །ཟབ་མོའི་ཐོས་
དོན་རྒྱུད་ལ་གཞོལ་བ་འདི་གནད་མཆོག །ཅི་བྱས་ཉོན་མོངས་འདུལ་བའི་
གཉེན་པོ་རུ་སོང་ནས། །ཆོས་དང་རང་སེམས་འདྲེས་པའི་གདམས་ངག་གི་
སྙིང་པོ། །དགེ་བའི་གྲོགས་བཟང་དཔྲལ་བའི་མིག་བཞིན་དུ་བསྟེན་ཅིང་། །
མ་རབས་སྡིག་གྲོགས་ངན་སྤྱོད་དུག་བཞིན་དུ་འཛེམས་ནས། །ཞི་དུལ་བག་
ཡོད་ངང་རིང་ངོ་ཚ་དང་ཁྲེལ་ཡོད། །འདོད་ཆུང་ཆོག་ཤེས་བློ་བརྟན་རང་ཚུགས་
དེ་ཟུངས་ལ། །དབེན་པའི་གནས་སུ་སྒྲུབ་པའི་རྒྱལ་མཚན་དེ་བཙུགས་ནས། །
དངོས་དང་བརྒྱུད་མར་བསྟན་འགྲོའི་དོན་བཟང་དེ་བསྒྲུབ་འཚལ། །མཆོག་
199



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གསུམ་བླ་མར་མི་ཕྱེད་དད་གུས་ཀྱི་ངང་ནས། །མཆོད་སྦྱིན་ཚོགས་བསགས་
ཅི་འབྱོར་དུས་ཀུན་ཏུ་མ་བརྗེད། །ཁྱད་པར་ཡར་མར་ཚེས་བཅུའི་དུས་མཆོད་
ཀྱང་མ་གཅོད། །མ་གྱུར་འགྲོ་ལ་བྱམས་དང་སྙིང་རྗེ་ཡི་རྒྱུན་སྐྱོངས། །འཇིག་
རྟེན་ཆོས་བརྒྱད་ལམ་ཁའི་རོ་བཞིན་དུ་བསྒྱུར་ནས། །ཚེ་དང་སྒྲུབ་པ་སྙོམས་
མཛོད་སྙིང་བརྩེ་བའི་གྲོགས་མཆོག །འདི་ལྟར་མ་དག་སྒོ་གསུམ་སྣང་བ་ཡི་
ཆོས་ཀུན། །གདོད་ནས་མ་གྲུབ་སྒྱུ་མ་མིག་འཕྲུལ་གྱི་དཔེ་བཞིན། །བདེ་སྡུག་
བཟང་ངན་སྣང་བ་སྣ་ཚོགས་ཤིག་ཤར་ཡང་། །དོན་ལ་བདེན་མེད་སྟོང་པའི་
ངང་ཚུལ་དེ་ཤེས་མཛོད། །ཐ་མལ་ད་ལྟའི་ཤེས་པ་རང་ཀ་མ་འདི་ཉིད། །མ་
བཅོས་རང་སར་ཞོག་དང་གནས་ལུགས་ཀྱི་དོན་མཐོང་། །བཟང་ངན་ཡིན་
མིན་སྤང་བླང་རེ་དོགས་ཀུན་བྲལ་བའི། །གཉུག་མ་ཀུན་ཁྱབ་ནམ་མཁའ་
ལྟ་བུ་ཡི་གཤིས་འདི། །གསལ་སྟོང་ཟུང་འཇུག་ཡེ་ཡིན་ལྷུན་གྲུབ་ཀྱི་ངོ་བོ། །
གདོད་མའི་མགོན་པོ་ཀུན་ཏུ་བཟང་པོ་ཡི་དགོངས་པ། །བཙལ་བས་མི་རྙེད་
མ་བལྟ་ཀློད་ཀྱིས་རང་ཞོག་དང་། །ཐེ་ཚོམ་ཆོད་པའི་ཉི་མ་སྙིང་དབུས་ནས་
ཤར་འོང་། །ཧ་ཧ་ནམ་སྤྲུལ་རྒན་བུས་རང་གཤིས་ཀྱི་འཆོལ་གཏམ། །སུ་མ་
མགུ་ཡང་རྒྱལ་བའི་དགོངས་པ་དང་མཐུན་སྙམ། །སྙིང་གཏམ་སྙིང་གི་ཐིག་
ལེ་སྙིང་ནོར་ལ་གདམས་པ། །སྙིང་གི་བཅུད་དུ་ཟུངས་དང་དོན་ལྡན་དུ་འགྱུར་
ངེས། །འོན་ཀྱང་སྨྱོན་པའི་གཏམ་ལ་བདེན་བཟུང་རང་མེད་ན། །མཁྱེན་
200



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
དཔྱོད་ལྡན་པའི་དམ་པ་གོང་མ་ལ་དྲིས་དང་། །ཡིན་མིན་བདེན་རྫུན་ཤེས་
པའི་ཞལ་གསུང་ཞིག་གནང་འོང་། །དཔྱད་གསུམ་དག་པའི་ཟབ་གནད་རྒྱ་
ཆེན་ཞིག་མེད་ཀྱང་། །ཁ་དཀར་ཁོག་ནག་སྙིགས་འགྲོའི་ངོ་བསྟོད་དང་མི་
འདྲ། །ཐུགས་ལ་འཆོང་ཞེས་ཞུ་འབྲས་དོན་སྨིན་ལ་རེམ་རེམ། །འདི་ཡང་
སྙན་ལུང་ཐེག་ཆེན་ཆོས་འཁོར་གྱི་གླིང་དུ། །ཉམས་དགའི་སྒྲུབ་ཁང་རིག་
འཛིན་དགའ་བའི་ཚལ་དེ་རུ། །སྔགས་རྒན་འཆོལ་སྤྱོད་ནམ་སྤྲུལ་འཇིགས་
མེད་པས་བྲིས་སོ། ། ༈ ཀྭ་ཡེ་སྙིང་གྲོགས་ལགས། །དལ་འབྱོར་རྙེད་དཀའ་
དང་། །འཆི་བ་མི་རྟག་སྒོམས། །འཁོར་བའི་སྡུག་བསྔལ་དང་། །རྒྱུ་འབྲས་
བསླུ་མེད་སོམས། །མཚན་ལྡན་བླ་མ་སྟེན། །ཅི་གསུང་དང་དུ་ལོངས། །ལྡོག་
མེད་དད་པ་གྱིས། །དུས་ཀུན་སྐྱབས་འགྲོ་དང་། །འགྲོ་ལ་སྙིང་རྗེ་སྒོམས། །
སྡིག་ལྟུང་བཤགས་སྦྱང་དང་། །ཅི་འབྱོར་མཆོད་སྦྱིན་མཛོད། །ཡར་མར་ཚེས་
བཅུ་དང་། །སྲུང་མ་བསྐང་གསོལ་གྱིས། །འདི་སྣང་རྒྱབ་དུ་སྒྱུར། །ཆོས་བརྒྱད་
གཏིང་ནས་སྤོངས། །གཡེང་བ་ཕྱི་བཤོལ་དང་། །བློ་སྣ་མ་མང་བར། །འདུན་
མ་གཅིག་ཐག་ཆོད། །ད་ལྟའི་ཤེས་པ་འདི། །མ་བཅོས་རང་བབ་ཞོག །གཏད་
མེད་གུ་ཡངས་ངང་། །གང་ཤར་རྗེས་མ་འབྲངས། །ཤར་གྲོལ་དུས་མཉམ་
གྱིས། །མཉམ་རྗེས་རིས་མེད་སྐྱོངས། །རིག་འཛིན་དགའ་ཚལ་དུ། །ས་མན་
བྷ་དྲ་ལ། །ཟླ་ཚེས་བཟང་པོར་བྲིས། ། ༈ སྙིང་དབུས་མི་ཤིགས་འོད་
201



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལྔའི་གཞལ་མེད་ཀྱི་ཁང་དབུས། །རང་རིག་སྤྲོས་བྲལ་གདོད་མའི་རང་ཞལ་
དེ་ངོམ་མཛོད། །མདོ་མེད་སྔགས་ཟོལ་འཛིན་པའི་འཇིགས་མེད་ཀྱི་མིང་གིས། །
སྙིང་ལས་གཅེས་པའི་སྙིང་གཏམ་གང་ཤར་དུ་འབྲི་འདོད། །སྣང་ཞིང་སྲིད་
པ་མ་ལུས་ཆོས་ཀུན་གྱི་རྩ་བ། །རང་སེམས་འདི་ལས་གཞན་དུ་ཅུང་ཟད་
ཀྱང་མ་མཆིས། །བདེ་དང་སྡུག་བསྔལ་བཟང་ངན་སྣ་ཚོགས་གང་སྣང་ཡང་། །
དོན་ལ་སེམས་ཀྱི་བྱེད་པོས་ཐབས་འཕྲུལ་གྱི་ཆོ་རིས། །ང་བདག་གཟུང་འཛིན་
གྱིས་བསྐྱོད་ཨ་འཐས་ཀྱི་བག་ཆགས། །ཐོག་མེད་དུས་ནས་གོམས་པའི་
རང་གཤིས་དེ་ཤེས་མཛོད། །དཔེར་ན་རྨི་ལམ་ཡུལ་གྱི་བདེ་སྡུག་གི་སྣང་བ། །
དོན་ལ་གྲུབ་བམ་མ་གྲུབ་བརྟགས་དཔྱད་ཅིག་གྱིས་དང་། །དེ་བཞིན་ད་ལྟའི་
མངོན་སུམ་སྣང་བའི་འཕྲུལ་འདི་ཡང་། །ཡེ་ནས་བདེན་མེད་སྒྱུ་མའི་ཆོ་རོལ་
དུ་གཟིགས་མཛོད། །སེམས་ཉིད་གདོད་ནས་སྤྲོས་པའི་མཐའ་བརྒྱད་དང་
བྲལ་ཞིང་། །ནམ་མཁའ་ཇི་བཞིན་སྟོང་པའི་རང་མདངས་དེར་ལྟོས་དང་། །
ངོ་བོ་ངོས་བཟུང་བྲལ་བའི་འཛིན་མེད་ཀྱི་གནས་ལུགས། །བལྟས་པས་མི་
མཐོང་མ་བལྟ་རང་ས་རུ་ཀློད་དང་། །ངོ་བོ་སྟོང་ལ་རང་བཞིན་གསལ་བ་ཡི་
ངང་དུ། །ཐུགས་རྗེ་འགག་མེད་སྣ་ཚོགས་སྣང་བ་ཅི་ཤར་ཡང་། །ནམ་མཁའི་
དབྱིངས་ལ་སྤྲིན་དང་ན་བུན་གྱི་དཔེ་བཞིན། །ཆོས་ཉིད་རང་གི་བབ་ལས་
གཞན་ཞིག་ནི་མ་ཡིན། །རང་བབ་ཀློད་ཚེ་ས་ལེ་སང་ངེ་བ་འདི་ཀ །གདོད་
202



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
མའི་མགོན་པོའི་རང་ཞལ་འདི་ལས་གཞན་མ་མཆིས། །སེམས་རིག་གཉིས་
མེད་ཆབ་རོམ་ཆུ་བོ་རུ་འགྱུར་བཞིན། །གཉིས་ཆོས་འཛིན་བྲལ་ཀློང་ཆེན་
ནམ་མཁའ་ཡི་ངང་དུ། །གཏད་མེད་ཧར་སངས་བློ་བྲལ་གཉུག་མ་ཡི་ངོ་བོ། །
རང་ངོ་རང་ཤེས་རྩོལ་མེད་རང་བཞག་གི་དྲན་པས། །མ་བོར་ལྷུག་པར་ཞོག་
དང་ཀུན་བཟང་གི་ས་ཟིན། །རེ་དོགས་དགག་སྒྲུབ་སྤང་བླང་འཛིན་རྩོལ་གྱིས་
མ་བཅིངས། །གུ་ཡངས་བློ་བདེ་ནམ་མཁའི་རྣལ་འབྱོར་གྱི་ལྟ་བ། །ཀློང་ཆེན་
བརྒྱུད་པའི་བུ་ཆུང་ང་རང་ཚོའི་སྤྱོད་ཡུལ། །ཧ་ཧ་རྡོ་རྗེའི་བཞད་པ་བརྒྱད་ལྡན་
གྱི་ཚིག་འདི། །ས་ཟླའི་ཚེས་བདུན་དུས་སུ་རིག་འཛིན་གྱི་དགའ་ཚལ། །ཧི་
ཧི་ཐོལ་བྱུང་ངང་དུ་རི་མོ་འདི་བྲིས་སོང་། །ཧེ་ཧེ་ནམ་སྤྲུལ་འཆོལ་བོའི་བྱུང་
རྒྱལ་གྱི་གཏམ་ལ། །ཧོ་ཧོ་ཆ་བཞག་ཅི་ཡོད་རྩེད་གླུ་ཡང་བྱས་ཆོག །
༈ སྐྱབས་གཅིག་ཨོ་རྒྱན་འོད་གསལ་ཉི་མ་དེར་འདུད་དོ། །ཨ་མཚར་བྱིས་
པའི་གཏམ་གྱི་རྩེད་གླུ་ཞིག་ལེན་སྙམ། །ཙཱི་ནས་འཕྲུལ་གྱི་ཉི་མའི་གློག་ཞུ་
ཁྱོད་གསལ་ཡང་། །ཡེ་ནས་རང་ལ་ཡོད་པའི་འོད་གསལ་ལ་འགྲན་མེད། །
མ་བཅོས་ཀ་དག་ཡངས་པའི་ལྷ་ལམ་གྱི་དཀྱིལ་དུ། །ལྷུན་གྲུབ་འོད་གསལ་
རིག་པའི་རྟ་བདུན་གྱི་དབང་པོར། །ཉིན་མཚན་འཕེལ་འགྲིབ་མེད་པར་བགྲེས་
རྒུད་དང་སྐྱེ་འཆི། །སྣང་དང་མུན་པའི་གོ་སྐབས་ཡེ་ནས་རང་མི་གདའ། །
གཞན་ལས་ཉོ་བའི་རིན་རྫས་ཡོད་མེད་ནི་མི་དགོས། །གནམ་གཤིས་དྲོ་གྲང་
203



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལྟ་བུའི་སེམས་ཁུར་ནི་མི་དགོས། །ཆག་གྲུམ་གནོད་སྐྱོན་ཤོར་བའི་དོགས་
པ་ནི་མི་དགོས། །སྒོ་ཁྱིམ་རེས་མོས་འཇོག་པའི་ངལ་བ་ཡང་མི་དགོས། །
གློག་ཆུ་ཨེ་འཛད་སྙམ་པའི་སེར་སྣ་ཡང་མི་དགོས། །ཀུན་རྫོབ་རྫུན་གྱི་ཉི་
གློག་མེད་ན་རང་མེད་ཆུག །རིག་པ་འོད་གསལ་ཆེན་པོའི་རང་མདངས་ཀྱི་
ངོགས་སུ། །འཁོར་འདས་སྣང་ཆའི་བཀོད་པའི་ལྟད་མོ་ལ་ལྟ་བཞིན། །སྲིད་
ཞི་མཉམ་གྲོལ་ཨ་ཏི་རྫོགས་ཆེན་གྱི་ནོར་བུ། །ཐེག་བརྒྱད་ལྟ་བའི་མི་ནུབ་
རྒྱལ་མཚན་རྩེར་བཀོད་ནས། །གང་འདོད་ལྷུན་གྱིས་གྲུབ་པའི་གསོལ་བ་
རང་བཏབ་ཚེ། །མ་འབད་འགྲོ་ཀུན་གདོད་མའི་གཞི་དབྱིངས་སུ་གྲོལ་ངེས།།
ཨེ་མ་ཨ་ལ་ལ་ཧོ་གསང་སྔགས་ཀྱི་ཁྱད་ཆོས། །འདི་ཡང་ཉི་གློག་མ་གསལ་
སྐྱོ་སྣང་ཞིག་ཤར་ཚེ། །མི་རྒན་ནམ་སྤྲུལ་འཆོལ་བོས་ཁ་འཚར་དུ་སྨྲས་སོ། །
༈ སྤྱི་བོ་ཛ་ལནྡྷ་རའི་བ་གམ་ཀྱི་རྒྱན་གཅིག །ཕ་ཅིག་མཚོ་སྐྱེས་བླ་མས་
གྲོགས་མཆོག་ཟུང་སྐྱོངས་ཤིག །ཚེ་སྔོན་ལས་སྨོན་རྟེན་འབྲེལ་དམ་ཚིག་
གི་དབང་གིས། །དེང་འདིར་གསང་སྔགས་ཟབ་མོའི་དམ་ཚིག་གིས་སྦྲེལ་
ཞིང་༑ །གཏན་བདེ་བྱང་ཆུབ་མྱུར་ཐོབ་གདེང་ཚད་མཆོག་རྙེད་དེ། །འུ་ཅག་
གནས་སྐབས་འབྲལ་བའི་སྣང་ཚུལ་ལ་བརྟེན་ནས། །སྣང་སྲིད་བདེན་མེད་
རྟོགས་པའི་བོགས་འདོན་དེ་མཛད་འཚལ། །ཀུན་རྫོབ་འདུས་བྱས་ཆོས་ལ་
བློ་གཏད་ནི་མི་འདུག །བསྲུ་བྲིད་སྒྱུ་མའི་འཕྲུལ་ལ་བདེན་གྲུབ་ནི་མ་མཆིས། །
204



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ད་ནི་གང་ཤར་རང་གྲོལ་ཉམས་ལེན་གྱི་ས་ཟུངས། །བློ་འདས་ཆོས་ཉིད་བདེ་
དགའི་ཕོ་བྲང་དུ་བཞུགས་ནས། །འཛིན་མེད་བདེ་སྟོང་རྡོ་རྗེའི་ཡེ་ཤེས་ལ་
རོལ་མཛོད། །གཏད་མེད་གུ་ཡངས་ངང་ནས་བདེ་མོ་རུ་བཞུགས་དང་། །
འོད་གསལ་ཆོས་ཉིད་ངང་དུ་འདུ་འབྲལ་ཞིག་མི་སྣང་། །འདི་ཡང་གཟིམ་ཆུང་
རིག་འཛིན་དགའ་བའི་ཚལ་གང་དེར། །སྙིང་བརྩེ་ཤེས་རབ་ཀུན་བཟང་དགྱེས་
སྐོང་གི་ཕྱིར་དུ། །ནམ་སྤྲུལ་ཏཱ་རེ་ཟུང་གིས་ཤར་མར་དུ་བྲིས་སོ། །
༈ སྙིང་དབུས་དད་པའི་གེ་སར་འདབ་སྟོང་གི་དབུས་སུ། །འགྲོ་མགོན་
དྲིན་ཅན་བླ་མ་བྱང་ཆུབ་བར་བཞུགས་མཛོད། །བྱིན་རླབས་དབང་བཞིའི་
བདུད་རྩིའི་ཆུ་རྒྱུན་དེ་བསྩལ་ནས། །བདག་རྒྱུད་སྨིན་ཅིང་གྲོལ་བའི་དངོས་
གྲུབ་ཅིག་སྩོལ་ཤོག །ཕ་ཅིག་ཡིད་བཞིན་ནོར་བུ་ཉིན་མཚན་ཀུན་དྲན་ཞིང། །
རྒྱང་འབོད་འོ་དོད་གསོལ་འདེབས་ལན་སྟོང་དུ་བོས་ཀྱང་། །རང་སེམས་
གཉུག་མའི་ཡེ་ཤེས་འདི་ལས་གཞན་མ་རྙེད། །གསོལ་བ་གདབ་བྱའི་ཡུལ་དང་
འདེབས་མཁན་རང་མེད་ན། །གསོལ་བ་འདེབས་སྙམ་བློས་བྱས་འཛིན་རྩོལ་
གྱིས་ཅི་བྱ། །གསལ་ལ་ངོས་བཟུང་མེད་པའི་རྟོག་བྲལ་གྱི་རིག་པ། །འདི་ཀ་
རང་རིག་དོན་གྱི་བླ་མ་རང་ཡིན་ནོ། །ཡེ་ཡིན་ངང་གནས་རང་བབ་གདོད་
མ་ཡི་གཞི་ལ། །རྒྱང་ནས་འབོད་ཀྱང་མི་དགོས་རང་གི་ངང་གནས་འདུག །
འགྲམ་ནས་གཅར་ཀྱང་མ་དགོས་རང་རྩལ་དུ་རྫོགས་འདུག །འཛིན་ཞེན་
205



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གསོལ་འདེབས་བཅོས་མའི་སྡུག་ཡུས་ནི་མ་དགོས། །བློ་འདས་འུབ་ཆུབ་
ངང་དུ་འཁྲུལ་བ་ཞིག་མི་སྣང་། །བདེ་སྡུག་གང་ཤར་ཆོས་སྐུའི་ཡོ་ལང་ལས་
མི་འདུག །སྣ་ཚོགས་སྣང་བ་བླ་མའི་ཡེ་ཤེས་ལས་གཞན་མེད། །ཨ་ཧོ་རང་
རིག་བླ་མའི་རང་ཞལ་དེ་མཇལ་ཚེ། །རང་བྱུང་སྐྱིད་པའི་གླུ་དབྱངས་བྱུང་རྒྱལ་
དུ་ཐལ་ལོ། །འདི་ཡང་རྨི་ལམ་བླ་མ་མཇལ་བའི་རྐྱེན་བྱས་ནས། །མགོ་ལོག་
ཁུལ་འདབས་ནམ་སྤྲུལ་རྒན་བུ་ཡིས་བྲིས་སོ། ། ༈ སྙིང་གཏམ་བཅོ་བརྒྱད་
པ་ཞེས་བྱ་བ་བཞུགས། རྗེ་བཙུན་བླ་མའི་ཞབས་ཀྱི་པདྨོར་འདུད། །སྙིང་
གྲོགས་ཟུང་ལ་སྙིང་གཏམ་ཚིག་འགའ་ཞུ། །དལ་འབྱོར་གྲུ་ཆེན་ཤིན་ཏུ་རྙེད་
དཀའ་ཞིང་། །ཚེ་འདི་ཡུད་ཙམ་གློག་བཞིན་གཡོ་བ་སྟེ། །ལས་འབྲས་བསླུ་
མེད་དཀར་ནག་རྗེས་སུ་འབྲངས། །ཚུལ་འདི་ལེགས་པར་སོམས་ཤིག་སྙིང་
གཏམ་ཡིན། །འཁོར་བ་འདི་ནི་སྡུག་བསྔལ་རྒྱལ་མཚོ་སྟེ། །རང་སྡུག་མི་
ཤེས་རྨོངས་པའི་འགྲོ་བ་རྣམས། །བདེ་བ་འདོད་ཀྱང་སྡུག་བསྔལ་དོན་དུ་
གཉེར། །སྙིང་མེད་ཕྱིན་ལོག་མ་བྱེད་སྙིང་གཏམ་ཡིན། །རྨོངས་པ་འདིས་
ཀྱང་རྩ་བ་རང་སེམས་ཐུག །རང་དབང་མེད་པར་ཉོན་མོངས་གདོན་གྱིས་
ཟིན། །ཕུང་ཁྲོལ་བྱེད་པོ་གཞན་ན་མི་འདུག་པས། །རང་སེམས་ཐུལ་བར་
མཛོད་ཅིག་སྙིང་གཏམ་ཡིན། །ཆུ་བོའི་གཉེར་མར་ཟད་མཐའ་མི་འདུག་
ཅིང་། །བར་སྣང་སེར་བུ་སྡོད་མཐའ་མ་མཐོང་བས། །རང་གིས་རང་གཡོ་རྣམ་
206



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
གཡེང་ཀུན་རྟོག་དེ། །དྲན་ཤེས་བརྟན་པོས་ཟུངས་ཤིག་སྙིང་གཏམ་ཡིན། །
གདུལ་དཀའ་སེམས་ཀྱི་གླང་ཆེན་སྨྱོན་པ་དེ། །དབང་མེད་ཡན་དུ་བཅུག་མཁན་
རང་ཉིད་དེ། །དོན་མེད་བསམ་བློའི་རི་མོ་མ་བཀོད་པར། །དོན་ཆེན་བསམ་
པར་འོས་སོ་སྙིང་གཏམ་ཡིན། །བསམ་ཡང་འབྱུང་དཀའ་ངན་གོམས་ཤོག་
དྲིལ་འདི། །ཐོག་མེད་དུས་ནས་རང་གཤིས་ཤོར་བའི་ལན། །གོམས་པའི་
རང་ཉམས་རྙེད་པའི་བར་དག་ཏུ། །རྒྱུན་ཆགས་འབད་པ་བགྱི་འོས་སྙིང་གཏམ་
ཡིན། །ལོ་ནས་ལོ་བར་དབེན་པར་བསྒོམས་བྱས་ཀྱང་། །འདི་ཞེས་བཟང་
སྐྱེད་ཆེན་པོ་མི་སྣང་བར། །དོན་མེད་ཆུ་འབྱམས་རྟོག་པའི་རྐུན་པོ་ཡིས། །
སྒྲུབ་འབྲས་ཆུད་ཟར་འགྲོ་དོགས་སྙིང་གཏམ་ཡིན། །དམིགས་དང་རྣམ་གཡེང་
འདྲ་མ་འདྲེས་ངང་ནས། །བཟང་རྐྱེན་བོགས་ཐོན་ཤིན་ཏུ་དཀའ་བའི་ཕྱིར། །
ཉིན་རེ་བཞིན་ཡང་ཇེ་བས་ཇེ་བསྒྲིམ་ངང་། །ཏིང་འཛིན་རྩེ་གཅིག་སྒོམས་ཤིག་
སྙིང་གཏམ་ཡིན། །སྐྲ་དང་མིག་འབྲས་ཇེ་བས་ཇེ་དཀར་ཞིང་། །མ་བསྒུག་
མགྲོན་པོ་ཉིན་བཞིན་ཇེ་ཉེར་སླེབས། །གཅེས་པའི་ལུས་ཀྱང་ཤུལ་ཏུ་སྐྱུར་
རན་པས། །ཟིན་མེད་བྱ་བ་སྒྱུར་ཅིག་སྙིང་གཏམ་ཡིན། །ཡུད་ཙམ་ཚེ་འདིར་
སྲིད་པའི་བདེ་བ་ཀུན། །གློག་འགྱུ་བཞིན་དུ་རྟག་བརྟན་མ་མཆིས་ཕྱིར། །
ཤོམ་ར་མང་པོ་བྱེད་ལོང་མི་གདའ་བས། །བློ་སྣ་མྱུར་དུ་བསྟུང་དགོས་སྙིང་
གཏམ་ཡིན། །ལུས་ཀྱི་ལྗོན་ཤིང་སེམས་ཀྱི་བྱེའུ་ཆུང་གཉིས། །ཡུད་ཙམ་
207



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འགྲོགས་པའི་རིང་འདིར་ངེས་པར་ཏུ། །བླ་མའི་མན་ངག་སྙིང་ལ་མ་བཅག་
ན༑ །ཕྱི་མཐར་འགྱོད་ཀྱང་འཕྱིས་སོང་སྙིང་གཏམ་ཡིན། །བདེ་ཡང་སེམས་
ཏེ་སྡུག་ཀྱང་རང་སེམས་ཉིད། །སེམས་ལ་བདེ་སྡུག་ཕན་གནོད་མ་བྱས་ན། །
ཕྱི་རྐྱེན་བཟང་ངན་རྐྱེན་ལ་རག་མི་ལས། །སེམས་ཀྱི་མཚང་གནད་རྟོགས་
དགོས་སྙིང་གཏམ་ཡིན། །འཛིན་མཁན་སེམས་འདིར་ཐད་ཀར་བལྟས་པའི་
ཚེ་༑ །སྣང་ཡང་རྗེས་མེད་སྨིག་རྒྱུ་གཡོ་བ་འདྲ། །སྣང་སྲིད་བདེ་སྡུག་ཅི་འདྲ་
ཤར་གྱུར་ཀྱང་། །བཙལ་བས་རྙེད་དམ་མི་རྙེད་སྙིང་གཏམ་ཡིན། །དེའི་ཕྱིར་
རྨི་ལམ་ཚོང་ར་མི་འགྲིམས་ཤིང་། །ཟད་མེད་སྤོས་རྒྱའི་རི་མོ་མ་འགོད་པར། །
ད་ནི་རང་སེམས་ཕུ་ཐག་ཆོད་པའི་ངང་། །འཛིན་མེད་དྲན་པ་སྟེན་ཅིག་སྙིང་
གཏམ་ཡིན། །མ་བརྟགས་འཛིན་པའི་དབང་གིས་སྡུག་བསྔལ་མྱོང་། །བརྟགས་
ན་གཟུངས་འཛིན་ཡུལ་མེད་རང་སར་དེངས། །རྩིས་གདབ་ཡུལ་ལས་འདས་
པའི་རིག་པའི་ངང་། །མ་བཅོས་རང་བབ་ཞོག་ཅིག་སྙིང་གཏམ་ཡིན། །དེ་
ཚེ་བཟང་ངན་རྣམ་རྟོག་ཅི་ཤར་ཡང་། །མ་བཅོས་མ་བལྟ་སོ་མ་ཟང་ཐལ་ལེ། །
འཛིན་མེད་རྒྱ་ཡན་ངང་དང་མ་བྲལ་ན། །རྣམ་རྟོག་རང་ཡལ་འགྲོ་ངེས་སྙིང་
གཏམ་ཡིན། །བཞག་ཐབས་མན་ངག་གནད་ལ་བརྟེན་ནས་ནི། །གོ་ཡུལ་
ངོ་ཤེས་ཙམ་གྱིས་མི་ཆོག་པར། །ཉིན་མཚན་བར་མེད་འོད་གསལ་རིག་པའི་
མདངས། །མ་བརྗེད་སྐྱོང་བ་གནད་གཅིག་སྙིང་གཏམ་ཡིན། །ཅི་ལྟར་འགྱུ་
208



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ཡང་རང་གི་རྩལ་ལས་འགྱུ། །འགྱུ་དང་མ་འགྱུ་བླང་དོར་ཆེད་གཏད་མེད། །
གང་ལྟར་བྱས་ཀྱང་གཏད་མེད་རྒྱ་ཡན་ཀློང་། །མ་ཡེངས་མི་བསྒོམ་གནད་
ཟུང་སྙིང་གཏམ་ཡིན། །ལམ་འདི་ཐེག་དགུའི་ཟབ་བཅུད་སྙིང་པོའི་བཅུད། །
ཕ་ཅིག་རིག་འཛིན་བླ་མའི་བཀའ་དྲིན་ལས། །ཐོབ་ཀྱང་རང་གི་ཇི་བཞིན་མ་
རྟོགས་ཀྱང། །སྙིང་ལས་གཅེས་པའི་སྙིང་གཏམ་བཅོ་བརྒྱད་པ། །སྙིང་སྡུག་
སྙིང་གི་རྨོངས་མུན་བསལ་ཕྱིར་དུ། །ཉམ་ཐག་ནད་པ་སྤྲུལ་མིང་འཇིགས་མེད་
པས། །སྙན་ལུང་ཐེག་ཆེན་དཔལ་གྱི་དབེན་གནས་སུ། །གང་དྲན་རི་མོར་
བཀོད་ལ་མངྒ་ལཾ། །ཞེས་པ་འདི་ཡང་སྙིང་བརྩེའི་བུ་སློབ་དམ་པ་དགེ་ལེགས་དང་འཇམ་ཕུག་
གཉིས་ལ་གུས་ཕུལ། ནམ་སྤྲུལ་པས་སོ། །
༈ ཀྱེ་ཀྱེ་སྲིད་པའི་འབྲོག་དགོན་ཉམ་ང་བར། །བདེ་སྡུག་སྣ་ཚོགས་ཆུ་ཡི་
རི་མོ་འདྲ། །བདེ་བའི་གློག་འོད་ཕྲ་མོ་འགྱུ་བའི་ཚེ། །ཡིད་བརྟན་མི་རུང་འགྱུར་
བའི་ངང་ཚུལ་སོམས། །ཀྱེ་མ་འཇིགས་ཆེན་འཆི་བདག་ཕོ་ཉ་ནི། །གནམ་
ལྕགས་ཐོག་བབ་བཞིན་དུ་གློ་བུར་འོང་། །དེ་སླད་རང་གིས་རང་ལ་སྐུལ་
གདབ་ནས། །བག་ཡོད་གནས་ལ་ཡང་དང་ཡང་གོམས་མཛོད། །མི་བསླུ་ཡིད་
ཆེས་མཆོག་གི་སྐྱབས་གསུམ་ལ། །བྱང་ཆུབ་བར་དུ་སྐྱབས་འགྲོའི་དམ་སྡོམ་
ཟུང་། །མཐའ་ཡས་ནམ་མཁའི་གར་ཁྱབ་འགྲོ་བ་ཀུན། །རྣམ་གྲོལ་བྱང་ཆེན་
ཐོབ་ཕྱིར་སེམས་མཆོག་སྐྱེད། །དུས་རྒྱུན་སྙིང་ལ་ཉལ་བའི་དགྲ་ཆེན་པོ། །
209



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བདག་འཛིན་དགྲ་བོ་རྩད་ནས་གཞོམ་པའི་ཕྱིར། །ཟབ་ལས་ཆོས་ཟབ་བདུད་
གཅོད་ཉམས་བླངས་ན། །བདག་མེད་ཡེ་ཤེས་རྟོགས་པ་མངོན་དུ་གྱུར། །
ལྷ་འདྲེ་ཞེས་བྱ་རྣམ་པར་རྟོག་ལ་གཏུགས། །རྣམ་རྟོག་རྩ་བ་རང་སེམས་འདི་
ལ་གཏུགས། །སེམས་ཀྱི་ཕུང་པོ་འོད་གསལ་ཆོས་སྐུའི་ངང་། །ཆོས་སྐུའི་
ངང་དུ་འདྲེ་གཅོད་གཅོད་པའི་མཆོག །རང་གི་རྣམ་རྟོག་ཆོ་འཕྲུལ་མ་ཤེས་
པར། །གང་སྣང་འདྲེ་མཐོང་ཅན་གྱི་གཅོད་པ་ཡིས། །ཕཊ་སྒྲས་འདྲེ་བཀར་
ལག་པས་འདྲེ་མི་བརྡུང་། །དེ་འདྲ་གཅོད་པ་མ་ཡིན་འདྲེས་ཁྱེར་ཡིན། །རྟོག་
ཅན་རྟོགས་འདུལ་ཨ་མའི་ཆོས་ལུགས་དེ། །བདག་གཞན་གཉིས་མེད་དོན་
རྟོགས་གཅོད་པའི་མཆོག །སྟོང་ཉིད་སྙིང་རྗེའི་ངང་ནས་སེམས་འཁྲུལ་གཅོད། །
བདག་འཛིན་ཁོང་ཁྲོས་བདག་འཛིན་འདྲེ་མི་ཐུལ། །དེའི་ཕྱིར་གྲོགས་ཁྱོད་
གཉན་ས་རི་ཁྲོད་དུ། །ཕུང་པོ་གཟན་བསྒྱུར་ཉག་གཅིག་རྩད་ནས་ཆོད། །
ཟབ་ལས་ཡང་ཟབ་སྙིང་གཏམ་གཞན་མ་སྤེལ། །དགེ་གང་བྱས་ཚད་མ་གྱུར་
མཁའ་མཉམ་འགྲོ། །རྣམ་མཁྱེན་རྒྱུ་རུ་བསྔོ་བ་གནད་ཀྱི་མཆོག །སྦྱོར་དངོས་
རྗེས་གསུམ་དོད་ཐུབ་ཉུང་བསྡུས་འདི། །ཡུན་རིང་ནད་ཀྱིས་མནར་བའི་སྤྲུལ་
མིང་པ། །འཇིགས་མེད་པ་དང་སྔགས་སྐྱེས་ཏཱ་རེ་ཡིས། །ཨ་མཚར་ཡི་གེའི་
ལམ་ནས་སྨྲས་པ་དགེ ། ༈ རང་བཞིན་འོད་གསལ་སྤྲོས་བྲལ་ཕོ་བྲང་དུ། །
རང་རིག་དོན་སྟོན་བླ་མར་ཕྱག་བགྱིས་ནས། །རང་སེམས་མ་བཅོས་གཏད་
210



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
མེད་རྒྱ་ཡན་ངང་། །རང་བབ་ཤུགས་འབྱུང་ཉམས་དགའི་ཚིག་འདི་རྡོལ། །
རིག་འཛིན་བླ་མ་བརྒྱུད་པའི་བཀའ་དྲིན་ལས། །རིག་པ་ཡེ་ཤེས་ཆེན་པོའི་
རང་ཞལ་མཇལ། །རིག་རིག་མིག་གིས་ཚིག་ཚོགས་མ་སྦྱངས་ཀྱང་། །རིག་
སྟོང་ཆོས་སྐུའི་ཀློང་ནས་ཉམས་རྩལ་འབར། །དབྱིངས་རིག་ཟུང་འཇུག་འོད་
གསལ་གཉུག་མའི་བབ། །རང་བཞིན་གཤིས་ལ་བཅས་བཅོས་སྤྲོ་བསྡུ་
བྲལ། །ཐ་མལ་ད་ལྟའི་ཤེས་པ་འདི་ཀའི་ངང་། །རང་བབ་ལྷོད་ཀྱིས་བཞག་
ཚེ་རང་ངོ་མཐོང་། །དེ་ཚེ་ས་ལེ་སང་ངེ་ཧྲིག་གེ་བ། །བཟང་ངན་སྤང་བླང་
དགག་སྒྲུབ་རེ་དོགས་བྲལ། །བསམ་དང་བསམ་པར་བྱ་བ་རྡུལ་ཙམ་མེད། །
བསམ་མེད་བུ་ཆུང་ལྷ་ཁང་བལྟ་བ་བཞིན། །ཚོགས་དྲུག་སྣང་བའི་ཡུལ་སྣང་
མ་འགགས་ཀྱང་། །ཡུལ་ལ་དེར་འཛིན་རྟོག་དཔྱོད་བྲལ་བར་གནས། །རྒྱ་
མཚོའི་རླབས་དང་ནམ་མཁའི་ན་བུན་བཞིན། །རང་ལས་བྱུང་ཞིང་རང་གི་
ངང་དུ་དེངས། །ཀུན་རྟོག་སེམས་ཀྱི་རྒྱ་མཚོ་མེར་བ་འདིར། །ཆེད་འཛིན་
གཉེན་པོས་དབྱུག་མདུང་མ་མཛད་དང་། །ཆུ་རྙོག་མ་བསྒུལ་རང་སར་དྭངས་
པ་བཞིན། །བློ་བྲལ་ཀ་དག་གཉུག་མའི་རང་ས་ཟིན། །རྒྱུ་ལས་མ་བྱུང་འབྲས་
བུ་ལྷུན་གྱིས་གྲུབ། །ལུང་ལས་མ་བྱུང་མན་ངག་གསང་བའི་ལམ། །སེམས་
ལས་མ་བྱུང་ཡེ་ནས་མངོན་སངས་རྒྱས། །འབད་མེད་ཆོས་སྐུའི་གཏན་སྲིད་
ཟིན་ནས་གདའ། །རྩོལ་མེད་རང་བཞག་ཨ་ཏིའི་དགོངས་དོན་འདི། །རྩོལ་
211



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བཅས་རྟོག་གེས་བསམ་དཔྱོད་ཡུལ་ལས་འདས། །དོན་དམ་གནད་འདི་
ཚོགས་བསགས་སྒྲིབ་སྦྱངས་དང་། །དད་མོས་ཁོ་ནས་མཐུ་ལས་ཐབས་གཞན་
བྲལ། །ཨེ་མ་ཕྱོགས་དང་རིས་མེད་ཕོ་བྲང་དུ། །རང་བྱུང་ཀུན་བཟང་རིག་
པའི་རྒྱལ་པོ་ངས། །བདེ་ཆེན་མཁའ་དབྱིངས་སྟོང་པའི་བཙུན་མོ་དང་། །གང་
ཤར་རང་གྲོལ་བློན་པོའི་ཚོགས་བཅས་ཀྱིས། །མི་གཡོ་མཉམ་ཉིད་ཏིང་འཛིན་
ཟས་སུ་རོལ། །ཆོས་ཉིད་གྲགས་སྟོང་རྡོ་རྗེའི་གླུ་བླངས་ཤིང་། །འོད་གསལ་
ཕོ་བྲང་དགའ་བའི་བྲོ་གར་བརྡུང་། །ཐུགས་ཕྲད་རང་གྲོལ་དྲག་པོའི་བརྟུལ་
ཞུགས་ཀྱིས། །གཉིས་འཛིན་རྟོག་ཚོགས་ཆོས་ཉིད་དབྱིངས་སུ་བསྒྲལ། །
འཁོར་འདས་མཉམ་པ་ཆེན་པོར་མངའ་དབང་བསྒྱུར། །མི་གནས་ཆོས་སྐུ་
ཆེན་པོའི་རྒྱལ་སྲིད་ཟིན། །ཨེ་མ་ཆེ་བའི་ཆེ་བ་གསང་སྔགས་ཆོས། །ཉེ་བའི་
ཉེ་ལམ་རྡོ་རྗེ་ཐེག་པའི་ལམ། །མྱུར་བའི་མྱུར་ལམ་ཨ་ཏི་ཡོ་གའི་ཆོས། །ཟབ་
ལས་ཡང་ཟབ་པདྨའི་ཐུགས་ཀྱི་བཅུད། །འབད་མེད་ཚུལ་བཞིན་རྟོགས་པ་
སྐལ་བ་བཟང་། །བླ་མ་ལྷག་པའི་ལྷ་ཡི་བཀའ་དྲིན་གྱིས། །འཁྲུལ་བྲལ་
རྒྱལ་བའི་དགོངས་དོན་ཡང་དག་རྟོགས། །སྙིགས་དུས་སྐྱེ་བོ་མགུ་རུང་མ་
མགུ་རུང་། །བློ་བདེ་གུ་ཡངས་ངང་དུ་སྐྱིད་ཉལ་བྱེད། །དེ་ལྟར་བྱུང་རྒྱལ་ཚིག་
གི་རི་མོ་འདི། །གནམ་ལོ་གསར་བའི་དཀར་ཕྱོགས་ཚེས་བཟང་ལ། །དཔལ་
ལྡན་བླ་མའི་ཐུགས་ཀྱི་དགྱེས་བསྐངས་དང་། །མཚོ་རྒྱལ་མི་མོའི་ཟོལ་འཆང་
212



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
གཏན་གྱི་གྲོགས། །ཏཱ་རེ་དེ་ཝཱིས་རྟེན་འབྲེལ་བརྡ་བསྐུལ་དང་། །ལྷག་བསམ་
རྣམ་དག་དགེ་ལེགས་ཉི་མ་དང་། །དྷརྨ་བཛྲ་ཞི་དབང་སོགས་ཀྱི་ངོར། །སྙན་
ལུང་ཐེག་ཆེན་གསང་སྔགས་ཆོས་གླིང་དུ། །སྤྲུལ་མིང་འཇིགས་མེད་འོད་
གསལ་ཉི་མས་བྲིས། ། ༈ ཨ་ཧོ། བདེ་སྟོང་རྡོ་རྗེའི་རོལ་བ་འདུ་འབྲལ་
མེད། །གཉིས་མེད་དོན་རྟོགས་ཚིག་དང་ཡིད་དཔྱོད་བྲལ། །སྤང་བླང་ཡེ་
ཟད་རང་བཞིན་ཡོངས་ཤེས་པའི། །ཆོས་ཉིད་ཁྱབ་བརྡལ་ཆེན་པོའི་དོན་འདི་
རྨད། །དཔེ་བྲལ་དོན་གྱི་ནམ་མཁའ་གཡའ་དག་བཞིན། །འཛིན་རྟོག་ན་
བུན་རྨུགས་འཐིབ་དབྱིངས་སུ་ཡལ། །བདེ་ཆེན་དོན་གྱི་རྣལ་འབྱོར་རྒྱང་གླུ་
ལེན། །འདི་བཞིན་དོན་རྟོགས་རྣམས་ཀྱི་ཐུགས་ལ་ཞོག །གདོད་ནས་མ་
བཅོས་རང་སེམས་སྤྲོས་དང་བྲལ། །ཐ་མལ་ད་ལྟའི་ཤེས་པ་མ་བཅོས་པར། །
རང་བབ་ངང་དུ་ལྷན་ནེར་འཇོག་པ་ན། །ཡེངས་སྒོམ་གཉིས་དང་བྲལ་བའི་
ཁྱད་ཆོས་རྟོགས། །ཚིག་དང་འདི་ཞེས་མཚོན་པའི་ཡུལ་མེད་དེ། །དཔེ་བྲལ་
ནམ་མཁའ་ལྟ་བུའི་རང་བཞིན་ལ། །བཟང་ངན་རེ་དོགས་དགའ་སྡུག་དགག་
སྒྲུབ་བྲལ། །སྤང་བླང་ཡེ་ཟད་བློ་འདས་དོན་རྟོགས་རྨད། །མ་བསྒུལ་ཆུ་སྣོད་
ཞོག་དང་ཆུ་དྭངས་བཞིན། །མ་དཀྲུགས་སེམས་ཀྱིས་སྤངས་བླང་མ་བྱེད་
པར། །རང་བབ་ཟང་མ་ཐལ་བྱུང་འདིའི་ངང་དུ། །ཡེངས་མེད་བསྒོམས་བྲལ་
སེམས་འདས་རིག་པ་རྨད། །ངོ་མཚར་བཞི་ལྡན་སྔགས་ཀྱི་རྣལ་འབྱོར་བའི། །
213



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གང་ཤར་ཉམས་དགའ་ཅི་ཤར་ཡེ་ཤེས་ངང་། །གཏད་མེད་རྒྱ་ཡན་ལྟ་བའི་
གླུ་དབྱངས་འདི། །དམར་ཕྱོགས་མཁའ་འགྲོ་འདུ་བའི་དུས་སུ་བྲིས། །ནམ་
སྤྲུལ་པས་སོ། ། ༈ མཐོང་བས་ཡིད་འཕྲོག་མཚན་དཔེའི་མཛེས། །ཐོས་པས་
ཐེ་ཚོམ་སྒྲོག་ལས་སྒྲོལ། །དྲན་པས་བདེ་སྟོང་མངོན་དུ་གྱུར། །མཁར་ཆེན་
བཟའ་ཡིས་གྲོགས་ཁྱོད་སྐྱོངས། །སྲས་མཆོག་ཀརྨ་བི་མ་དང་། །ཡུམ་ཆེན་
བདེ་གསལ་ལྷ་མོ་དང་། །སྙིང་གྲོགས་བསོད་ནམས་བསྟན་འཛིན་རྣམས། །
དགྱེས་སྐོང་ཞུ་མཆིད་ཕུལ་བའི་འབྲས། །སྤྲང་སྨྱོན་པདྨ་བློ་གྲོས་ལ། །མཚན་
འཛིན་ནད་ཀྱིས་འཚེ་བ་དང་། །ཀུན་བཏགས་གཟུང་འཛིན་རྟོག་པ་ལས། །རྣམ་
རྟོག་ནད་ཀྱིས་མནར་ཞེས་གྲགས། །ཁྱེད་རྣམ་ཐུགས་ཁྲལ་བྱེད་ཅེས་ཐོས། །
ཀྱེ་ལགས་རིགས་ལྡན་དམ་པའི་ཚོགས། །ཁོ་བོ་རིག་པའི་རྡོ་རྗེ་ལ། །ན་བ་
སྐུ་གསུམ་ཆོས་སྐུའི་ཀློང་། །ན་ཡུལ་ཀ་དག་ཟང་མ་ཐལ། །ནད་བྱ་བློ་བྲལ་
གཉུག་མའི་ངང་། །ན་མཁན་རེ་དོགས་སྤང་བླང་བྲལ། །ན་ཞེས་རིག་པའི་
རང་རྩལ་གདའ། །ཅི་ཤར་རིག་སྟོང་རྗེན་པའི་ངང་། །གང་ཤར་རྟོག་ཚོགས་
རང་སར་གྲོལ། །ན་བ་བླ་མའི་བཀའ་དྲིན་ལགས། །རྐྱེན་ངན་དངོས་གྲུབ་
རང་བཞིན་ཤེས། །བར་ཆད་ཡོན་ཏན་རོལ་བར་བལྟ། །ན་ཚ་སྡུག་བསྔལ་
ལམ་དུ་འཁྱེར། །སྡུག་ཀྱང་རྒྱུ་མའི་རོལ་བར་རྟོགས། །བདེ་ཡང་བསམ་
གཏན་གནས་མལ་རྟོགས། །ཤི་ཡང་སྣང་བ་གནས་འགྱུར་ཙམ། །གཞི་ལ་
214



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
འཕོ་འགྱུར་བཟང་ངན་བྲལ། །དོན་དམ་རིག་པའི་རྩལ་སྦྱོང་དུ། །གེགས་
སེལ་བོགས་འདོན་ལམ་གྱི་མཆོག །ལྟ་བ་རྒྱ་ཁྱོན་ཕྱོགས་ལྷུང་བྲལ། །སྒོམ་
པ་འོད་གསལ་འཁོར་ཡུག་འདྲེས། །སྤྱོད་པ་སྤང་བླང་རེ་དོགས་བྲལ། །འབྲས་
བུ་ཉག་གཅིག་ལྷུན་གྱིས་གྲུབ། །ཡེ་གྲུབ་རིག་པའི་རྡོ་རྗེ་ང་། །ཡེ་གཞི་ཀུན་
བཟང་དགོངས་པའི་ཀློང་། །ཡེ་སྟོང་དོན་གྱི་བླ་མ་དང་། །ཡེ་ནས་འདུ་འབྲལ་
མེད་པ་མཚར། །ཧ་ཧ། ན་བས་འཁོར་བར་ངེས་འབྱུང་སྐྱེ། །ན་བས་སྔོན་
བསགས་ལས་ངན་འཁོར། །ན་བས་འགྲོ་ལ་སྙིང་རྗེ་སྐྱེ། །ན་བས་དགེ་ལ་
བསྐུལ་མ་བྱེད། །ན་བས་བླ་མར་དད་གུས་སྐྱེ། །ན་བས་གྲོགས་ལ་བརྩེ་གདུང་
སྐྱེ༑ །ན་བས་མཆོག་གསུམ་བཀའ་དྲིན་དྲན། །ན་བས་སྡུག་བསྔལ་ལམ་དུ་
ཁྱེར༑ །ན་བས་སྣང་སྲིད་བདེན་མེད་རྟོགས། །ན་བས་ཆོས་ཀུན་རང་རྩལ་
ཤར༑ །ན་བས་གེགས་སེལ་བོགས་འདོན་འབྱུང་། །ན་བས་བློ་བྲལ་རང་
ཞལ་མཇལ། །རྣལ་འབྱོར་ན་བའི་སྣང་ཆ་འདི། །ནམ་མཁར་སྤྲིན་གྱིས་ཅིའི་
ཕྱིར་གོས། །རྒྱ་མཚོ་རླབས་ཀྱིས་བསྐྱོད་མི་སྲིད། །རྣལ་འབྱོར་ཉམས་ལ་ཅིའི་
ཕྱིར་ཞེན། །ཞེན་མེད་རང་གྲོལ་བུ་ཆུང་ངར། །འཛིན་མེད་རང་གྲོལ་ལྟ་བ་
ཡོད༑ །སྒོམ་མེད་མ་བཅོས་རང་བབ་ངང་། །ཡེངས་མེད་སྤང་བླང་ཤུན་པ་
བྲལ༑ །ཐོབ་མེད་ཆོས་སྐུ་རྒྱལ་པོའི་སྲིད། །མདོ་མེད་པདྨས་ཟིན་ནས་གདའ། །
ཨེ་གོ་རིགས་ལྡན་དམ་པའི་ཚོགས། །ཨེ་གོ་སྐལ་བཟང་གདུལ་བྱའི་ཚོགས། །
215



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཧེ་ཧེ་ཤུགས་འབྱུང་ཉམས་དགའི་གླུ། །ཧ་ཧ་སྨྱོན་པ་བན་ཚེས་བྲིས། །ཧུ་ཧུ་
ན་ཟུག་ཆེ་བའི་དུས། །ཧོ་ཧོ་སྨྲེ་སྔགས་ངོ་ཚའི་གནས། །ཨེ་མ་མཚར་བའི་
གཏམ་མེད་ཀྱང༌། །ཨ་ལ་སྣ་ཁྲ་རྒན་པོས་བྲིས། ། ༈ ཀ་དག་སྤྲོས་བྲལ་
གདོད་མ་ཆོས་སྐུ་ཡི་རྒྱལ་སར། །རང་བྱུང་རིག་པའི་རྒྱལ་པོས་འཁོར་འདས་
ལ་དབང་བསྒྱུར། །གཟུང་འཛིན་འཁྲུལ་བའི་རྒོལ་ངན་ལྷག་མེད་དུ་གཞོམ་
ནས། །འོད་གསལ་བདེ་བའི་དཔལ་ལ་རོལ་བ་དེ་ཨེ་མ། །ནད་ཅེས་བྱ་བ་
ཐ་སྙད་རྣམ་རྟོག་གི་མཚན་འཛིན། །ཡེ་ནས་གྲུབ་མ་མྱོང་ཞིང་ཟང་མ་ཐལ་
ངང་དུ། །ནད་འཛིན་འཁྲུལ་བའི་རྟོག་ཚོགས་རང་ཡལ་དུ་དེངས་ནས། །བློ་
བྲལ་མཉམ་ཉིད་ཆེན་པོའི་བདེ་བ་ལ་རོལ་མཛོད། །མི་མཐུན་རྐྱེན་སྣང་སྒྱུ་
མའི་འཚུབ་ལྷོང་གང་བྱུང་ཡང། །གང་ཤར་རང་སར་གྲོལ་བའི་མན་ངག་
ལ་མཁས་ན། །གེགས་སེལ་བོགས་འདོན་གནད་ཀྱི་མདོ་འགག་དེ་མཐོང་
བཞིན། །སྐྱིད་སྡུག་རོ་སྙོམས་བདུད་བཞིའི་གཡུལ་ལས་རང་རྒྱལ་ལོ། །ཚིག་
འདིར་སྙིང་པོ་མེད་ཀྱང་ཉམས་ལེན་གྱི་གསོས་འདེབས། །ངག་ལ་སྡེབ་སྦྱོར་
མེད་ཀྱང་བརྩེ་བ་ཡི་འབུལ་ཚིག །མདོ་མེད་ནམ་སྤྲུལ་མིང་འཛིན་འཇིགས་
མེད་པ་བདག་ཉིད། །མི་རིང་གྲོང་ཁྱེར་ཕྱོགས་སུ་ཕེབ་ནས་རང་འོང་ངོ༌། །
བདེ་ལེགས་བཀའ་དྲིན་ཆེན་པོའི་ཤིས་བརྗོད་ཀྱི་ངང་ནས། །བཀྲ་ཤིས་ཡར་
ཚེས་བཟང་པོའི་དུས་སུ་རང་བྲིས་སོ། ། ༈ ཨ་ཧོ། མཁའ་སྤྱོད་བདེ་བ་
216



དཔལཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ཆེན་པོའི་གྲོང་ཁྱེར་གྱི་དབུས་ན། །མ་ཚོགས་དཔའ་བོ་མཁའ་འགྲོ་སྤྲིན་བཞིན་
དུ་འདུ་བའི། །རྩ་རླུང་ཐིག་ལེ་འདུ་འཕྲོ་ཡེ་ཤེས་ཀྱི་རོལ་བ། །སྲིད་ཞི་མཉམ་
པ་ཆེན་པོའི་དཀྱིལ་འཁོར་དུ་རྫོགས་སོང་། །འདིར་འདུས་ལས་སྨོན་མཐུན་
པའི་རྡོ་རྗེ་ཡི་མཆེད་ལྕམ། །བྱང་ཆུབ་བར་དུ་མི་འབྲལ་གསང་སྔགས་ཀྱི་
དཔལ་ལ། །ཟག་མེད་བདེ་བ་ཆེན་པོར་ལོངས་སུ་རང་སྤྱོད་པའི། །རྟེན་
འབྲེལ་མ་བསྒྲིགས་རང་འགྲིགས་ལས་སྨོན་གྱི་ཁྱད་ཆོས། །རང་སྣང་དག་
པ་ལྔ་ལྡན་དཔལ་རི་ཡི་གྲོང་ན། །ང་ཚོའི་བླ་མ་གུ་རུ་ཡབ་ཡུམ་ཟུང་བཞུགས་
པའི། །དོན་ལ་རང་སྣང་ཉིད་ལས་མི་གཞན་པར་འདུག་པས། །གཉིས་མེད་
ཡེ་ཤེས་ཆེན་པོའི་རྣལ་འབྱོར་ཚོའི་སྐྱིད་པ། །ནམ་ཞིག་ཕ་མ་བཟང་ངན་འགྲོ་
དྲུག་གི་སེམས་ཅན། །མ་ལུས་འདྲེན་པའི་ཐུགས་བསྐྱེད་དམ་བཅའ་རང་
མཛོད་དང་། །བདེན་གཉིས་བསླུ་མེད་རྟེན་འབྲེལ་སྨོན་ལམ་གྱི་མཐུ་ལས། །
ཇི་བཞིན་སྨོན་པའི་དོན་རྣམས་འགྲུབ་པ་རུ་འགྱུར་སྨོན། །འཇའ་ལུས་མཁའ་
སྤྱོད་འགྲུབ་པའི་སྨོན་ལམ་རང་ཞུའོ། །སྲིད་ཞི་མཉམ་ཉིད་གྲོལ་བའི་རྟེན་
འབྲེལ་རང་ཞུའོ། ། ༈ ཨ་ཧོ། རང་རིག་སྤྲོས་བྲལ་བླ་མ་ལ་འདུད་དོ། །
རང་བཞིན་མ་བཅོས་གཏམ་མཆིད་འདི་སྨྲ་འདོད། །ཨེ་མ་ལས་སྨོན་དམ་
ཚིག་གི་དབང་གིས། །དེང་འདིར་རྡོ་རྗེ་ཐེག་པ་ཡི་ཆོས་དང་། །མཇལ་བའི་
སྐལ་བ་བཟང་པོ་འདི་བསམ་ན། །ཡིད་བཞིན་ནོར་བུ་རྙེད་པ་དང་ཟླ་བྲལ། །
217



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དེས་ན་མཚུངས་བྲལ་བླ་མ་ཡི་མན་ངག །མ་བརྗེད་སྐད་ཅིག་མ་དོར་བར་
སྐྱོང་མཛོད། །རང་སེམས་འགྱི་འགྱུ་རིག་རིག་པོ་འདི་ཡང་། །དོན་ལ་བརྟགས་
ན་འདི་ཞེས་པ་མི་རྙེད། །མི་རྙེད་པ་ནི་རྙེད་པ་ཡི་མཆོག་གྱུར། །ཐ་མལ་ད་
ལྟའི་ཤེས་པ་རང་འདི་ལ། །བཟོ་བཅོས་མ་བྱེད་རང་བབ་ཀྱི་ངང་དུ། །ཐད་
ཀར་ཞོག་དང་ས་ལེ་བ་ཧྲིག་གེ། །ངོ་བོ་སྟོང་ལ་རང་བཞིན་ཡང་གསལ་བ། །
ཐུགས་རྗེ་མ་འགག་སྣ་ཚོགས་སུ་སྣང་བ། །སྐུ་གསུམ་ཡེ་རྫོགས་ཆོས་སྐུ་ཡི་
དགོངས་པ། །འདི་ལས་གཞན་མེད་ཁོ་ཐག་རང་ཆོད་མཛོད། །བཟང་ངན་
སྤང་བླང་རེ་དོགས་ཀུན་བྲལ་བར། །གཏད་མེད་ཟང་ཐལ་རྗེན་པ་ཡི་ངང་དུ། །
ཞོག་དང་ཀུན་བཟང་དགོངས་པ་མཆོག་འདི་ཉིད། །བརྟགས་དཔྱད་རྟོགས་
པའི་དྲ་བ་རུ་མ་ཚུད། །ནམ་མཁའ་ལྟ་བུའི་སྟོང་གསལ་གྱི་དགོངས་པ། །མ་
ཡེངས་མ་བསྒོམ་གུ་ཡངས་ཀྱི་ངང་དུ། །རང་ས་ཟུངས་དང་རང་གྲོལ་གྱི་གདེང་
རྙེད། །འདི་ཡང་དམར་ཕྱོགས་ཉེར་ལྔ་ཡི་དུས་སུ། །སྒྲུབ་ཁང་རིག་འཛིན་
དགའ་བའི་ཚལ་དེ་རུ། །ནམ་སྤྲུལ་ཏཱ་རེ་ཟུང་གིས་ཤར་མར་བྲིས། །ཐུབ་
སྙན་ཞི་དབང་མིང་སྲིང་གི་དགྱེས་སྐོང་། །དགེ་བའི་འབྲེལ་ཚད་བློ་འདས་
དོན་རྟོགས་སྨོན། ། ༈ ལས་སྨོན་དམ་ཚིག་གཅིག་པའི་བདེ་སྟོང་གི་གྲོགས་
མཆོག །ཞི་མཛད་ཟླ་བའི་དབང་མོ་སྙན་དབང་རང་གསོན་དང་། །ཁོ་བོ་
ནམ་སྤྲུལ་ཏཱ་རེ་བཟའ་མི་ཟུང་བདེ་ངང་། །གནས་འདིར་སླེབ་ཅིང་མི་རིང་
218



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
རང་ཡུལ་ཕྱོགས་བསྙེགས་འོང་། །ཀུན་ཁྱབ་ནམ་མཁའ་ཡངས་པའི་ཆོས་
དབྱིངས་ཀྱི་མཁའ་ལ། །ཀུན་གསལ་ཕྱོགས་མེད་བརྡལ་བའི་རིག་པ་ཡི་ཉི་
མས། །ཀུན་ཉོན་གཟུང་འཛིན་མུན་པའི་སྨག་རུམ་དེ་བསལ་ཞིང་། །ཀུན་
བཟང་ཆོས་ཉིད་ཆེན་པོའི་མཉམ་བཞག་ལ་གནས་སམ། །ཀུན་ཟླུམ་ཐིག་
ལེ་ཆེན་པོའི་དབྱིངས་ཀློང་དུ་ཞོག་དང་། །ཀུན་རྟོག་མཚན་མའི་ཆོས་ཀུན་
རང་ས་རུ་ཞི་དེ། །ཀུན་ནས་གཡོ་མེད་ཅོག་བཞག་བཞི་ལྡན་གྱི་དགོངས་པས། །
ཀུན་བཟང་གདོད་མའི་གཏན་སྲིད་ཚེ་འདི་རུ་ཐོབ་འོང་། །ཡེ་ནས་རང་ལ་
གནས་པའི་སྤྲོས་བྲལ་ཀྱི་རིག་པ། །ཡེ་བབ་མ་བཅོས་ངང་དུ་རང་ས་རུ་ཞོག་
དང༌། །ཡེ་ནས་བློ་འདས་གཉུག་མ་མི་ཤིགས་ཀྱི་ཐིག་ལེ། །ཡེ་རྫོགས་ཡེ་
ཤེས་ཆེན་པོ་ཡེ་ནས་རང་འབྲལ་མེད། །ཨ་ཧོ་རང་བབ་འཇོག་པའི་མན་ངག་
གི་གནད་ཀྱིས། །མ་བསླབ་ཤེས་བྱའི་ཆོས་ཀུན་ཅིག་ཆར་དུ་མཁྱེན་ཅིང་། །
མ་བསྒྲུབས་སངས་རྒྱས་ཐོབ་པའི་གདམས་ངག་གི་རྒྱལ་པོ། །རྟོགས་སམ་
ཤེས་སམ་སྙིང་གྲོགས་ཞི་མཛད་ཀྱི་དབང་མོ། །རྡོ་ཤོད་རྒས་པ་འཆོལ་སྤྱོད་
པའི། །སྨར་ཤོད་གཞོན་ནུའི་གླུ་ལ་འགྲན། །ཀུན་གྱིས་འཕྱ་སྨོད་གནས་གྱུར་
ཀྱང་། །ཁ་མང་རང་གི་རང་གཤིས་ལགས། ། ༈ ཨེ་མ་གསོན་དང་ལྷ་
གྲོགས་ཞི་མཛད་ལགས། །སྣང་སྲིད་འཁོར་འདས་ཆོས་ཀུན་སེམས་ཀྱི་
གཤིས། །སེམས་ཉིད་གདོད་ནས་གཞི་མེད་རྩ་བ་བྲལ། །ངོ་བོ་སྟོང་ལ་རང་
219



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བཞིན་གསལ་བ་དང་། །ཐུགས་རྗེ་མ་འགགས་རང་རྩལ་ཕྱོགས་མེད་འཆར། །
མ་བཅོས་རང་སར་འཇོག་པའི་གནད་ཤེས་ན། །སྐུ་གསུམ་ཡེ་རྫོགས་གཉུག་
མའི་ཡེ་ཤེས་མཇལ། །ཀུན་རྫོབ་སྣང་བའི་བདེ་སྡུག་བཟང་ངན་ཀུན། །ངོ་
བོའི་ངང་ལ་ཕན་གནོད་བཟང་ངན་བྲལ། །གང་ཤར་རང་གྲོལ་གཏད་མེད་
རྒྱ་ཡན་ངང་། །ཅོག་གེར་ཞོག་དང་ཀུན་བཟང་དགོངས་པ་རྙེད། །ཨེ་མ་སྐྱབས་
གཅིག་རྒྱལ་དབང་པདྨ་འབྱུང་། །གཞན་ན་མེད་དེ་རང་རིག་གཉུག་མའི་
གཤིས། །སྤྲོས་བྲལ་ཀ་དག་ཟང་ཐལ་ཆེན་པོའི་ངང༌། །ལྷོད་ཀྱིས་ཞོག་དང་
དབྱེར་མེད་གཅིག་དུ་འདྲེས། །མཉམ་མེད་དཔལ་ལྡན་བླ་མའི་མན་ངག་
བཞིན། །ཡེངས་སྒོམ་བྲལ་བའི་གནས་ལུགས་རང་ས་ཟུངས། །མ་བརྗེད་མ་
བརྗེད་རང་རིག་རང་ངོ་སྐྱོངས། །མ་སྐྱུར་མ་སྐྱུར་སྒྲུབ་པ་ཉམས་ལེན་གྱིས། །
འུ་ཅག་བྱང་ཆུབ་བར་དུ་མི་འབྲལ་བར། །རྒྱལ་དབང་པདྨའི་ཐུགས་བཞེད་
ཡོངས་འགྲུབ་སྨོན། །འདི་འང་སྒྲུབ་ཁང་རིག་འཛིན་དགའ་ཚལ་དུ། །ནམ་
སྤྲུལ་ཏཱ་རེ་ཟུང་གིས་ཤར་མར་བྲིས། ། ༈ རིག་བརྒྱའི་ཁྱབ་བདག་མཚུངས་
བྲལ་དཔལ་ལྡན་གྱི་བླ་མས། །གྲོགས་ཁྱེད་བྱང་ཆུབ་བར་དུ་འབྲལ་མེད་དུ་
སྐྱོངས་ཤིག །བློ་དཀར་དྲང་པོའི་ལམ་ནས་ཞུ་བའི་མཆིད་འདི་ལ། །དལ་
ཅིག་གསོན་དང་ལས་སྨོན་རྡོ་རྗེ་ཡི་གྲོགས་མཆོག །སྔོན་བསགས་རྣམ་དཀར་
བཟང་པོའི་ལེགས་བྱས་ཀྱི་མཐུ་ལས། །རྙེད་དཀའི་རིན་ཆེན་རྟེན་བཟང་ཕུན་
220



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ཚོགས་འདི་རྙེད་ཚེ། །ལེ་ལོ་ཕྱི་བཤོལ་གཡེང་བ་བཙན་ཐབས་སུ་ཆོད་ལ། །
རྩེ་གཅིག་དམ་པའི་ལྷ་ཆོས་གཤའ་མ་ཞིག་སྒྲུབ་མཛོད། །བཀའ་དྲིན་མཉམ་
མེད་ཆོས་རྗེ་དཔལ་ལྡན་གྱི་བླ་མའི། །ཅི་གསུང་བཀའ་སྒྲུབས་ཇི་མཛད་
ལེགས་པ་རུ་མཐོང་ཞིང་། །དད་དང་དམ་ཚིག་འགྱུར་མེད་སྲོག་ལྟར་དུ་སྲུངས་
དང་༑ །བྱིན་རླབས་རྟོགས་པའི་ཡོན་ཏན་བཙན་ཐབས་སུ་ཐོབ་འོང། །བླ་
མ་མཆོག་གསུམ་རྗེ་ལ་ཅི་འབྱོར་གྱི་ཚོགས་བསགས། །ཐོག་མེད་བསགས་
པའི་ཉེས་ལྟུང་བཤགས་སྦྱངས་ལ་རེམ་མཛོད། །མ་གྱུར་འགྲོ་བ་ཡོངས་ལ་
བྱམས་པ་དང་སྙིང་རྗེ། །དམ་གཙང་རྡོ་རྗེའི་མཆེད་ལ་དག་སྣང་དང་བརྩེ་
གདུང་། །བློ་བརྟན་ངང་རིང་རྒྱུད་དུལ་ངོ་ཚ་དང་ཁྲེལ་ཡོད། །འདོད་ཆུང་ཆོག་
ཤེས་དུས་ཀུན་དམན་ས་རང་ཟུང་མཛོད། །སྡིག་གྲོགས་བྱིས་པའི་སྐྱེ་བོར་
དུག་བཞིན་དུ་འཛེམ་ཞིང། །ངན་སྤྱོད་འཇིག་རྟེན་བྱ་བ་རོ་བཞིན་དུ་སྐྱུར་ཅིག །
ཐ་མལ་ད་ལྟའི་ཤེས་པ་རང་ག་མ་འདི་ཉིད། །མ་བཅོས་མ་བསྒྱུར་རང་སར་
འཛིན་མེད་དུ་ཞོག་དང་། །སྟོང་གསལ་དབྱེར་མེད་འོད་གསལ་གཉུག་མ་ཡི་
ངོ་བོ། །མ་བཙལ་ཡེ་ནས་གནས་པའི་གཤིས་ལུགས་དེ་མཇལ་འོང་། །ཡེངས་
དང་བསྒོམ་དུ་མེད་པའི་གཏད་མེད་ཀྱི་ངང་དུ་། །དགག་སྒྲུབ་སྤང་བླང་ཡིན་
མིན་རེ་དོག་ཀུན་མ་བྱེད། །གུ་ཡངས་བློ་བདེ་འཛིན་མེད་རང་གྲོལ་གྱི་ངང་
དུ། །བཞུགས་དང་ཀུན་བཟང་གདོད་མའི་རྒྱལ་ས་དེ་ཟིན་ནོ། །འདིའང་
221



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དབྱངས་ཅན་རོལ་གར་ཞི་དབང་གི་དགྱེས་སྐོང་། །ནམ་སྤྲུལ་ཏཱ་རེ་ཟུང་གིས་
ཤར་མར་དུ་བྲིས་སོ། ། ༈ མ་ལུས་འགྲོ་མགོན་གུ་རུ་ཡབ་ཡུམ་ཀྱིས། །
མ་ཡི་བུ་ལྟར་བརྩེ་བའི་རྣལ་འབྱོར་ང་། །མ་བོས་མགྲོན་པོ་བཞིན་དུ་འདིར་
སྐྱེས་དོན། །མ་གྱུར་འགྲོ་བའི་དོན་ལས་གཞན་ཡོད་མིན། །ཡིད་ཆེས་གྲོགས་
ལ་གཡོ་མེད་སྙིང་གཏམ་ཞུ། །ང་ནི་གཏེར་སྟོན་མིན་ལ་གཏེར་སྟོན་ཡིན། །
ནག་ཆང་འདོད་པས་གདུང་ཞིང་ཟོལ་མས་བཅོས། །སྨྱོ་སྤྱོད་གྲུབ་རྫུ་བྱེད་པའི་
གཏེར་སྟོན་མིན། །མི་དགེ་ཉོན་མོངས་དུག་ལྔ་རང་དགར་སྤྱོད། །ཆོས་བརྒྱད་
ཁོང་དུ་སྦས་པའི་གཏེར་སྟོན་མིན། །སྔོན་སྨོན་པདྨའི་ཐ་ཚིག་མེད་བཞིན་དུ། །
བསླུ་བྲིད་མི་མགོ་བསྐོར་བའི་གཏེར་སྟོན་མིན། །ལས་སྨོན་པདྨ་དཀར་པོའི་
གཏད་རྒྱ་སད། །ཟབ་གཏེར་མཛོད་ལ་དབང་བའི་གཏེར་སྟོན་ཡིན། །གཉིས་
སྣང་བག་ཆགས་འཁྲུལ་བའི་རྟོག་པ་བྲལ། །མི་ཤིགས་བདེ་སྟོང་སྒོམ་པའི་
རྟོག་ལྡན་ཡིན། །ལྷ་འདྲེ་བཟང་ངན་ཡིན་མིན་རེ་དོགས་བྲལ། །སྣང་སྲིད་
དག་མཉམ་རྟོགས་པའི་རྣལ་འབྱོར་ཡིན། །བཅོས་མིན་སྙིང་རྗེ་ཆེན་པོའི་འོད་
ཟེར་གྱིས། །འགྲོ་དྲུག་བདེ་ལ་བཀོད་པའི་བྱང་སེམས་ཡིན། །བླ་མར་སངས་
རྒྱས་བལྟ་བའི་མོས་གུས་ཀྱིས། །དམ་ཚིག་ངོ་ལྐོག་བྲལ་བའི་དམ་ལྡན་ཡིན། །
གཟུང་འཛིན་འཁྲུལ་བའི་བག་ཆགས་རྨང་ནས་འགྱེལ། །ཨ་འཐས་བདེན་
ཞེན་བྲལ་བའི་ཞིག་པོ་ཡིན། །འཁོར་འདས་མཉམ་ཉིད་ལྟ་བའི་ཡེ་ཤེས་
222



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ཀྱིས། །ཀུན་བཟང་གཏན་སྲིད་ཟིན་པའི་དཔའ་བོ་ཡིན། །གདུལ་བྱའི་ལྷག་
མར་ཟབ་བཅུད་འགྲེལ་མཛད་པའི། །ལྔ་བདོའི་འགྲོ་ལ་སྨན་པའི་ལྷ་རྗེ་ཡིན། །
ཀུན་བཟང་ཐེག་མཆོག་རྡོ་རྗེའི་ཡང་སྤྲུལ་དུ། །མདོ་ཁམས་བསྟན་འགྲོ་གསོ་
བའི་སྐུ་སྐྱེས་ཡིན། །སྙིགས་མའི་སྐྱེ་བོས་བསྟོད་རུང་མ་བསྟོད་རུང་། །འབྲེལ་
ཚད་དཔལ་རིར་འདྲེན་པའི་གདེང་ལྡན་ཡིན། །སྔགས་ཀྱི་དབང་ཕྱུག་སྟོབས་
ལྡན་རྡོ་རྗེ་ང་། །ཕ་ཅིག་ཨོ་རྒྱན་ཆེན་པོའི་སྐུ་ཡི་སྤྲུལ། །མ་ཅིག་མཚོ་རྒྱལ་
ཊཱཀྐིའི་གསུང་གི་སྤྲུལ། །གནུབས་ཆེན་ནམ་མཁའི་སྙིང་པོའི་ཐུགས་སྤྲུལ་
བ༑ །སྨོན་ལམ་སྟོབས་ཀྱིས་སྐྱེས་པ་མཐོང་ངམ་ཅི། །དུས་ངན་སྐྱེ་བོའི་མི་
ལ་བློ་གཏད་མེད། །བཤད་ཚད་བདེན་པར་མ་འཛིན་འཆལ་བའི་རྒྱུ། །སྨྲས་
ཚད་ཁ་རུ་མ་རྒྱུགས་ལོག་པའི་ལམ། །མཐོང་ཚད་རེད་ཅེས་མ་སྨྲ་འཁྲུལ་བའི་
རྒྱུ། །ཧ་ཧ་འཇིགས་མེད་དཔའ་བོའི་ཐོལ་བྱུང་གླུ། །དམ་ཚིག་ལྡན་པའི་བུ་
སློབ་རེ་འགའ་ལས། །སྙིགས་དུས་སྐྱེ་བོས་ཚད་མར་མ་བཟུང་ཡང་། །རང་
མཐོང་ང་རྒྱལ་གཏམ་གྱི་འདྲ་མ་མིན། །འདི་ནས་ལྔ་མཚམས་ཤར་ཕྱོགས་
སྐྱེ་བོའི་རྐྱེན། །ལྔ་བདོའི་གྲངས་མདའི་ཉག་ཕྲན་གཟིར་བའི་ཚེ། །དབང་
ཡུལ་དགའ་ཚལ་ལྟད་མོ་ལྟ་རུ་འགྲོ། །བདེ་ཆེན་དབང་གི་འོད་ཟེར་ཕྱོགས་
བརྒྱར་འགྱེད། །མ་གྱུར་འགྲོ་ལ་འཕྲལ་ཡུན་དགེ་ལེགས་སྟེར། །ཧ་ཧ་སྔོན་
བསགས་རྣམ་དཀར་བསོད་ནམས་བསགས་པའི་མཐུས། །དེང་འདིར་དལ་
223



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འབྱོར་བསོད་ནམས་ཕུན་ཚོགས་ཐོབ། །རྟེན་འདིར་ཚོགས་གཉིས་བསོད་
ནམས་ལེགས་བསགས་ན། །ཕྱི་མ་བསོད་ནམས་ཞིང་དུ་འཕྲད་པར་ངེས། །
༈ སྣང་བ་རིགས་སྔགས་འཆང་ཆེན་མཚོ་སྐྱེས་རྗེ། །སྟོང་པ་དབྱངས་ཅན་
མཚོ་རྒྱལ་ཌཀྐི་དང་། །དབྱེར་མེད་ངེས་དོན་སྟོན་མཛད་བླ་མ་ཡིས། །གྲོགས་
ཁྱོད་བྱང་ཆུབ་བར་དུ་འབྲལ་མེད་སྐྱོངས། །རང་སྣང་བདེ་བ་ཆེན་པོའི་ཕོ་
བྲང་དུ། །རང་རིག་ཨོ་རྒྱན་འཇིགས་མེད་རྡོ་རྗེ་ང་། །རང་རྩལ་འཛིན་མེད་
མི་ཤིགས་ཐིག་ལེའི་ཀློང་། །ཡེ་ནས་འབྲལ་མེད་གནས་པ་ཤེས་སམ་ཅི། །
ཤེས་ན་མ་ཡེངས་རང་གི་སེམས་ལ་ལྟོས། །རང་སར་ཡལ་བའི་ངང་ལ་ང་རང་
གནས། །གཟུང་འཛིན་བློ་ཡིས་གཏད་སོ་ཀུན་བཤིགས་ཚེ། །གཏད་མེད་
གུ་ཡངས་ངང་དུ་ང་རང་གནས། །ཀུན་ཁྱབ་ཡེ་ཤེས་ཆེན་པོའི་དབྱིངས་ཀློང་
དུ༑ །ཀུན་བཟང་ཐེག་མཆོག་རྡོ་རྗེ་ང་རང་གནས། །ང་ནི་གང་དུ་མ་སོང་
གར་མི་འགྲོ། །དོན་དམ་རིག་སྟོང་ཀློང་དུ་འདུ་འབྲལ་མེད། །ཡེ་ཤེས་ནམ་
མཁའི་སྙིང་པོར་ཐོགས་པ་མེད། །དྲན་མ་ཐག་ཏུ་ང་ཉིད་དེ་ན་གདའ། །དྲན་
ཙམ་ཉིད་ནས་ཡེ་ཤེས་ཀློང་དུ་གཅིག །ནམ་ཡང་འབྲལ་བ་མེད་དོ་སྙིང་གི་
གྲོགས། །སྤྲོས་བྲལ་བློ་འདས་ངང་དུ་བདེ་བར་བཞུགས། །སྣང་སྲིད་དག་
མཉམ་ངང་དུ་བདེ་བར་བཞུགས། །བདེ་ཆེན་རྡོ་རྗེའི་གྲོགས་མཆོག་དམ་པ་
དང༌། །འགྱུར་མེད་གདོད་མའི་དབྱིངས་སུ་གཅིག་ཏུ་འདྲེས། །ཨ་ལ་ལ་ཧོ་
224



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
རྡོ་རྗེ་ཐེག་པའི་ལམ། །ཨེ་མ་ཧོ་ཡ་འགྱུར་མེད་རྡོ་རྗེའི་གྲོགས། །ཧེ་ཡ་ཧེ་ཡ་
ཀུན་བཟང་སྔགས་ཀྱི་གྲོགས། །ཧེ་ཧེ་གཏན་དུ་མི་འབྲལ་སྨོན་ལམ་ཞུ། །
༈ རིགས་འདུས་མཚོ་སྐྱེས་ཡབ་ཡུམ་གཙུག་རྒྱན་དུ་བཀོད་ནས། །རིག་
སྟོང་འོད་གསལ་ཆེན་པོའི་གླུ་དབྱངས་ཤིག་ལེན་འདོད། །རིགས་བཟང་མཚན་
ལྡན་བདེ་སྟོང་དཔལ་སྟེར་གྱི་གྲོགས་ལ། །རིག་རྩལ་གང་ཤར་ཐོལ་བྱུང་སྙིང་
གཏམ་ཞིག་ཞུའོ། །སེམས་ཀྱི་རང་བཞིན་གདོད་ནས་སྤྲོས་པ་དང་བྲལ་ཡང་། །
མ་རྟོགས་རང་སྣང་གཞན་བཟུང་འཁྲུལ་བ་ལ་བདེན་ཞེན། །ཞེན་མཁན་
སེམས་ཀྱི་རང་མཚང་རྗེན་པ་རུ་ཕུད་དང་། །ཡིན་ལུགས་གཤིས་ཀྱི་ཐོག་ཏུ་
རང་ས་དེ་ཟིན་འོང་། །དུས་གསུམ་ལས་འདས་ད་ལྟའི་ཐ་མལ་གྱི་ཤེས་པ། །
བཅས་བཅོས་སྤང་བླང་དགག་སྒྲུབ་རེ་དོགས་ཀུན་བྲལ་བར། །གཏད་མེད་
རྒྱ་ཡན་རང་བབ་རྩོལ་མེད་དུ་ཞོག་དང་། །བློ་བྲལ་སྤྲོས་པའི་མཚན་མ་རང་
ས་རུ་གྲོལ་ངེས། །སྒོམ་མེད་ཟང་ཐལ་ས་ལེ་སེང་ངེ་བ་འདི་ཀ །རིག་པ་ཀུན་
བཟང་གདོད་མའི་མགོན་པོ་ཉིད་ཡིན་ནོ། །བཟང་ངན་ཀུན་རྟོག་ཕྲ་རགས་
སྣང་བ་ཅི་ཤར་ཡང་། །དང་པོ་ངོ་ཤེས་སྔར་འདྲིས་མིར་འཕྲད་བཞིན་མཚུངས་
སོ༑ །བར་དུ་གཉེན་པོ་མེད་པ་སྦྲུལ་མདུད་བཞིན་གྲོལ་བའི། །ཐ་མ་ཁང་
སྟོང་རྐུན་མ་ཞུགས་པ་ལྟར་ཤེས་ཚེ། །རང་གྲོལ་ཞེན་མེད་སྤྱོད་པའི་ཁྱད་
ཆོས་དེ་ཡིན་ནོ། །མཉམ་བཞག་དེར་འཛིན་མེད་པའི་རིག་ངོ་དེ་ལེགས་
225



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྐྱོངས། །བར་དུ་དེར་ཞེན་མེད་པ་རྨི་ལམ་དང་འདྲ་བ། །ཐ་མ་འོད་གསལ་
སྒྱུ་མའི་རང་བཞིན་ཅན་རྟོགས་ན། །འཁོར་འདས་རོ་མཉམ་རྟོགས་པའི་གདེང་
ཚད་དེ་ཐོབ་འོང་། །ཕན་གནོད་ལྷ་འདྲེ་བཟང་ངན་རྫུན་ཕུག་དེ་རྡིབ་ཅིང་། །
དགྲ་དང་གཉེན་མཉམ་གསེར་དང་བོང་བ་གཉིས་མཉམ་སྟེ། །སྣ་ཚོགས་སྣང་
བ་བདེན་མེད་སྒྱུ་མའི་གཤིས་མཐོང་ནས། །ཤེས་ཉམས་བདེ་གསལ་མི་
རྟོག་ཡེ་ཤེས་ཀྱང་རིམ་བཞིན། །སྣང་ཉམས་རིག་པའི་ཡེ་ཤེས་མངོན་དུ་རང་
འགྱུར་འོང་། །མངོན་ཤེས་གྲུབ་རྟགས་སོགས་ཀྱི་དགའ་བྲོད་ལ་ཞེན་མེད། །
དགོངས་པའི་གནད་སྒོམ་མཐར་ཐུག་བཙན་ས་དེ་ཟིན་འོང་། །དགེ་སྦྱོར་སྲང་
བཙུད་ཉིན་མཚན་འོད་གསལ་དུ་སྦྱངས་ནས། །རྟོགས་ལྡན་རྐྱེན་ཐུབ་རོ་
སྙོམས་རྣལ་འབྱོར་མའི་མཆོག་གོ །ཉམས་ལེན་ཐང་ལྷོད་མེད་ན་དངོས་གྲུབ་
མཆོག་མྱུར་འཐོབ། །མོས་གུས་མངོན་ལྐོག་བྲལ་ན་བྱིན་རླབས་རང་མྱུར་
འཇུག །དེ་ཕྱིར་ཕ་ཅིག་བླ་མའི་མན་ངག་དེ་མ་བརྗེད། །དེང་སང་ཆེར་སྙིགས་
ལྔ་བདོའི་དུས་ངན་གྱི་སྐབས་འདིར། །མང་པོའི་བྱ་བའི་ཤོམ་ར་སྒྲིག་ལོང་
ཞིག་མི་གདའ། །ཐེག་དགུའི་ཡང་རྩེ་ཨ་ཏིའི་ཉམས་ལེན་གྱི་གནད་འདི། །
ཤེས་ན་བྱས་ཆོས་རྩོལ་སྒྲུབ་ངལ་བ་ལས་མ་མཆིས། །ཀུན་བཟང་ཆོས་སྐུ་
ཆེན་པོའི་རྒྱལ་ས་རུ་ཕེབས་ནས། །སྲིད་ཞི་མཉམ་པ་ཆེན་པོའི་རྒྱལ་སྲིད་དེ་
ཟུངས་ཤིག །ཧ་ཧ། ཆགས་མེད་ཆགས་པ་ཆེན་པོའི་དགའ་བཞི་ཡི་རྩལ་
226



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ལས། །བདེ་སྟོང་སྲོག་རྩོལ་གནད་ཀྱི་ཐབས་ཟབ་དེ་རྟོགས་ཤིང་། །མྱོང་མཐོང་
རེག་ཚད་འཁོར་བའི་ས་བོན་དེ་སྟོངས་ནས། །ཀུན་བཟང་གདོད་མའི་གཏན་
སྲིད་ཟིན་པ་དེ་ཨེ་མ། །མཚོ་རྒྱལ་མི་མོའི་ཚུལ་བཟུང་མཁའ་སྤྱོད་ཉིད་དགྱེས་
ཕྱིར། །ནམ་སྤྲུལ་འཇིགས་མེད་སྨྱོན་པས་གང་ཤར་དུ་བྲིས་པས། །ཉེས་
འགལ་གང་མཆིས་བདེ་སྟོང་ཊཀྐི་ལ་བཟོད་གསོལ། །དགེ་བས་འགྲོ་ཀུན་
གདོད་མའི་རྒྱལ་ས་རུ་འགོད་སྨོན། ། ༈ ཨེ་ཧི་ར་ཝི་པཾ། །བདེ་ཆེན་པདྨ་
རྒྱལ་པོའི་བདེ་སྟོང་གི་གཟུངས་མའི། །བདེ་མཆོག་ཆགས་བྲལ་ཆགས་ཆེན་
དགའ་བཞི་ཡི་རྩལ་ལས། །བདེ་སྟོང་ཟུང་འཇུག་དོན་དམ་འོད་གསལ་གྱི་
གནས་ལུགས། །མ་བསྩལ་འབད་མེད་མཇལ་བ་མ་ཁྱོད་ཀྱི་བཀའ་དྲིན། །
འཇའ་ཚོན་འོད་ལྔ་འབར་བའི་གུར་ཁྱིམ་གྱི་དབུས་སུ། །དགྱེས་ཞལ་བཞད་
པའི་ཞལ་རིས་འཛུམ་འཛུམ་དུ་གཡོ་ཞིང་། །དགའ་ཆེན་བདེ་དྲོད་འཕྲུལ་གྱི་
འོད་དམར་དེ་ངོམ་བཞིན། །མཁའ་སྤྱོད་མཚོ་རྒྱལ་དབང་མོའི་དགྱེས་ཞལ་
རང་ངོམ་ཤོག །བདེ་ཆེན་གསལ་མདངས་རང་འོད་འཕྲོ་བ་ཡི་ལང་ཚོའི། །
བདེ་བསྐྱེད་པདྨའི་ཟེའུ་འབྲུའི་ལི་ཁྲི་ཡི་བདུད་རྩི། །བདེ་ཆེན་རྡོ་རྗེའི་ལམ་
ནས་རྡུབ་པ་ཡི་སྟོབས་ཀྱིས། །རྩ་འཁོར་ཡོངས་གང་ལྷན་སྐྱེས་གཞུག་མ་དེ་
སད་ཤོག །སྔགས་རིགས་རྣལ་འབྱོར་བདག་ཅག་ཚོམ་བུ་དང་བཅས་པ། །
ནམ་ཞིག་འདི་སྣང་དགོངས་རྒྱ་རལ་བ་ཡི་ཚེ་ན། །མངོན་སུམ་མཛུབ་མོ་ནས་
227



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དྲངས་དཔལ་རི་ཡི་ཕོ་བྲང་། །རང་རིག་པདྨ་རྒྱལ་པོའི་ཞབས་དྲུང་དུ་ཁྲིད་
མཛོད། །འཕོ་མེད་འོད་གསལ་དོན་གྱི་ཡེ་ཤེས་ཀྱི་སྟོབས་ལས། །མ་དཀྲོལ་
མགྲིན་པའི་རྫ་རྔ་ཏིང་ཏིང་དུ་དཀྲོལ་བ། །པདྨས་རྗེས་བཟུང་ནམ་སྙིང་རོལ་
གར་དུ་རློམས་པ། །འཇིགས་བྲལ་པདྨ་དགྱེས་པའི་རྩལ་ཞེས་པས་སྨྲས་སོ། །
༈ དྲན་པས་མ་རིག་མུན་སེལ་བའི། །བླ་མ་མཆོག་ལ་གུས་བཏུད་ནས། །
བྱམས་བརྩེ་ལྷ་ཡི་མེ་ཏོག་ཉིད། །ཉེས་སྐྱོན་དྲི་བྲལ་གང་གི་དྲུང་། །གྲོགས་
ཁྱོད་སྐུ་ཁམས་རྟ་བདུན་དབང་། །ཉེར་འཚེ་ཆུ་འཛིན་གྱིས་དབེན་སྤྲོ། །ཕྲན་
ཀྱང་མཆོག་གསུམ་བཀའ་དྲིན་གྱིས། །འདུ་ཕུང་མ་བོར་ཙམ་དུ་གནས། །
ཡུན་རིང་ནད་ཀྱིས་གདུང་རྐྱེན་གྱིས། །འདུ་འཛིའི་ཁུར་བོ་མི་ཐེག་པས། །
གནས་སྐབས་འགྲུལ་རྒྱ་བསྡམས་པའི་ཚེ། །ཉིད་ཕེབས་མ་འཕྲད་བདག་
ཡིད་སྐྱོ། །གཅིག་ངོ་བཟུང་ན་གཞན་བཟློགས་དཀའ། །དེའི་ཕྱིར་ཐུགས་
ཁྲེལ་མི་མཛད་གསོལ། །ཕྱི་རྐྱེན་དབྱར་གྱི་སེམས་བྲིད་ཀྱང་། །ནང་རྐྱེན་ཟུག་
རྔུའི་གདུང་རྐྱེན་གྱིས། །ཤར་ཚད་བྲི་བར་མ་ནུས་ཀྱང་། །སྙིང་བརྩེའི་ལྷ་
གྲོགས་དགྱེས་ཕྱིར་དུ། །སྙིང་གཏམ་ཚིག་འགའ་ཞུ་བས་གསོན། །དེང་སང་
སྙིགས་མའི་དུས་མཐའ་འདིར། །མི་འདོད་སྡུག་བསྔལ་སྣ་ཚོགས་བདོ། །
འགྲོ་རྣམས་མི་དྲང་ཆགས་སྡང་ཆེ། །ཅི་ལ་བསམ་ཀྱང་ཡིད་སྐྱོ་མང་། །གང་
དུ་བསྡད་ཀྱང་མཐུན་རྐྱེན་བྲལ། །གང་འདྲ་བྱས་ཀྱང་མི་མི་མགུ། །གང་ལྟར་
228



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
བྱས་ཀྱང་ཆོས་མི་འགྲུབ། །ཕྱི་རོལ་ཡུལ་གྱི་རྫུན་རིས་ལ། །བསམ་དཔྱོད་
དངོས་ཞེན་མི་མང་བར། །སེམས་འདུལ་སྒྱུ་མའི་ལམ་ཁྱེར་ལ། །ཉམས་ལེན་
གནད་སྣུན་ཁོ་ན་གལ། །མིག་གིས་གང་མཐོང་གཟུགས་བརྙན་དེར། །
བརྟགས་ན་གཞི་མེད་མ་བརྟགས་ཚེ། །རྟོག་པའི་རྗེས་འབྲངས་ཆགས་ཤིང་
འཆིང་། །རང་དགར་བསྐྱུར་ན་ཕན་གནོད་བྲལ། །དེ་བས་གཟུགས་སུ་སྣང་
ཚད་ལ། །སྒྱུ་མ་ལྟ་བུའི་བློ་བཞག་ནས། །ཕན་གནོད་རྩིས་གདབ་བོར་ལ་
ཐོངས། །རྣ་བས་གང་ཐོས་བྲག་ཆ་ལྟར། །བརྟགས་ན་གཞི་མེད་མ་བརྟགས་
ཚེ། །བཟང་ངན་ཆགས་སྡང་རྗེས་སུ་འབྲང་། །དེ་བས་ཐོས་ཚད་གཏམ་
རྣམས་ལ། །སྒྱུ་མ་རྨི་ལམ་བློ་བཞག་ནས། །བཟང་ངན་རྩིས་གདབ་བོར་ལ་
ཐོངས། །ཡིད་ལ་གང་ཤར་སྨིག་རྒྱུ་འདྲ། །བརྟགས་ན་གཞི་མེད་རྩ་བ་བྲལ། །
མ་བརྟགས་རྟོག་པས་བྲིད་མཁས་པའི། །དེ་བས་གང་ཤར་རྣམ་རྟོག་ཀུན། །
སྒྱུ་མའི་དཔེ་བཞིན་ཤེས་བྱས་ལ། །བཟང་ངན་རྟོག་པ་གང་ཤར་ཡང་། །ཕན་
གནོད་རྩིས་གདབ་མ་བྱེད་ཅིག །འདིས་མཚོན་འཁོར་འདས་སྣང་སྲིད་ཆོས། །
རྨི་ལམ་ཅི་བཞིན་བདེན་གྲུབ་མེད། །འཛིན་རྟོག་དབང་གིས་སོ་སོར་འཁྲུལ། །
ད་ནི་རྟོག་མེད་ངང་དུ་ཞོག །སྣང་བ་འདི་དག་སྣང་བའི་དུས། །བདེན་བདེན་
ཡོད་ཡོད་ལྟར་སྣང་ཡང་། །མི་རྟག་གློག་དང་སྤྲིན་ལྟ་བུར་། །རིམ་གྱིས་འགྱུར་
ཞིང་ཐ་མ་འགག །ཕྱི་ཡི་ཆགས་གནས་འཇིག་གསུམ་དང་། །ནང་གི་རྒན་
229



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གཞོན་བདེ་སྡུག་སོགས། །ངེས་མེད་གཡོ་བ་ལེགས་བསམ་ནས། །བདེན་
འཛིན་མ་ཆེ་སྒྱུ་མར་ལྟོས། །ཐོག་མེད་དུས་ནས་ད་ལྟའི་བར། །རང་གཞན་
བདེ་སྡུག་ཅི་སྣང་ཡང་། །སྒྱུ་མ་རྨི་ལམ་ཇི་བཞིན་དུ། །གར་སོང་མེད་དེ་ཕན་
གནོད་བྲལ། །ད་ལྟ་མ་འོངས་སྣང་ཚད་ཀྱང་། །དེ་དང་འདྲ་བའི་ལེགས་དཔྱད་
ན༑ །འཁོར་འདས་བདེ་སྡུག་ཅི་སྣང་ཡང་། །རྟོག་པའི་དབང་གིས་བཞག་
ཙམ་ལས། །ངོ་བོ་ཉིད་མེད་རྨི་ལམ་འདྲ། །དེ་དོན་ཡོངས་སུ་ཤེས་བྱས་ནས། །
དོན་མེད་རང་སྡུག་འབྱུང་བའི་གཞི། །རྣམ་པར་རྟོག་པའི་མཚང་བཙལ་ཏེ། །
དགའ་སྡུག་རེ་དོགས་རྩོལ་བ་བརྒྱ། །ཆུ་ལ་རི་མོ་བྲིས་བཞིན་སྒྱུར། །འཁྲུལ་
བའི་གཞན་དབང་སོང་སོང་ནས། །རེ་ཞིག་སྒོམ་པ་འབྱོང་དཀའ་ཡང་། །
མ་བརྗེད་དྲན་པའི་རྒྱུན་བརྐྱངས་ནས། །འདི་ལྟར་རྟེན་འབྱུང་བསླུ་མེད་རྣམས།།
སྣང་ཡང་ནམ་མཁའ་སྨུག་སྒྱུ་བཞིན། །གཉུག་མའི་ཀློང་ན་རྩལ་སྣང་དུ། །
འཁོར་འདས་སྒྱུ་མའི་སྣང་བ་སྟོན། །རྟོག་པས་མ་བཅིངས་རང་གྲོལ་ཡིན། །
འགྱུར་མེད་གཤིས་ལུགས་རིག་པའི་ངང་། །འགྱུ་རྩལ་རང་གྲོལ་ཝ་ལེ་བ། །
ཤེས་རབ་མིག་ལྡན་རྣལ་འབྱོར་ལ། །འཇིགས་དང་སྡུག་བསྔལ་མུན་པ་བྲལ། །
དེ་ཕྱིར་ལྷ་གྲོགས་ཉིད་ཀྱིས་ཀྱང༌། །མྱུར་ལམ་ཆེས་ཟབ་རྫོགས་པ་ཆེ། །
ཉམས་སུ་ལེན་པ་གནད་དུ་ཟུངས། །ཨེ་མ་དམན་ཕྲན་འཇིགས་མེད་པར། །
འདི་བཞིན་རང་རྒྱུད་མ་མཆིས་ཀྱང་། །མཚུངས་མེད་བླ་མའི་བཀའ་དྲིན་གྱིས། །
230



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ལམ་འདིར་མོས་པ་ཙམ་མཆིས་པའི། །གཏམ་རྣམས་འདོད་ཕྱོགས་བཞིན་
མཆིས་ཕྱིར། །གཡོ་མེད་དྲང་པོའི་ལམ་ནས་སྨྲས། །སྐུ་ཚེ་ཞབས་པད་རྟག་
བརྟན་ནས། །ཚེ་འདིར་འོད་གསལ་རང་ཞལ་མཇལ། །གདོད་མའི་བཙན་
ས་ཟིན་པར་སྨོན། །ཞེས་པའི་ཤིས་སྨོན་དང་བཅས་ཏེ། །མི་མང་འདུ་གནས་
སྙན་ལུང་དུ། །ནད་མང་གིས་མནར་འཇིགས་མེད་པས། །ལག་མང་རབ་
རིབ་རི་མོ་འདི། །རྣམ་མང་ལྷག་བསམ་དཀར་པོས་བྲིས། །ཞེས་སོ། །
༈ ཀ་དག་སྟོང་ཆེན་ཆོས་སྐུའི་ཕོ་བྲང་གི་དབུས་སུ། །ལྷུན་གྲུབ་འོད་གསལ་
དོན་གྱི་བླ་མ་དེ་མཆོད་ནས། །མ་བཅོས་ཤུགས་འབྱུང་འོད་གསལ་ཉམས་
གླུ་ཡི་རོལ་མོ། །འཛིན་མེད་རང་ཤར་གྲགས་སྟོང་འཛབ་དབྱངས་དེ་ལེན་
ཡ༑ །རྒྱལ་ཀུན་སོར་རྟོག་ཡེ་ཤེས་རྩལ་སྣང་ལས་སྤྲོས་པའི། །སྐྱབས་གཅིག་
མཚོ་སྐྱེས་བླ་མའི་བདེ་སྟོང་གི་གཟུངས་མ། །བདེ་བསྐྱེད་མཚོ་རྒྱལ་ལྷ་མོའི་
དགྱེས་ཞལ་གྱི་འཛུམ་མདངས། །མཉེན་ལྕུག་འཁྲིལ་ལྡེམ་ཞབས་གཉིས་
གར་སྟབས་རང་བསྒྱུར་བཞིན། །མདངས་ལྡན་འོད་ལྔའི་དྲ་བའི་གུར་ཁང་
གི་དབུས་ན། །དགྱེས་ཆགས་བརྩེ་བའི་སྤྱན་གྱིས་ཟུར་མིག་དེ་ངོམ་ཤོག །
སྒྲ་ཚིག་བརྗོད་ལས་འདས་པའི་གྲགས་སྟོང་གི་ཚངས་དབྱངས། །སྙན་འཇེབས་
དྲི་ཟའི་བུ་མོའི་གླིང་བུ་ལས་སྙན་པའི། །འགག་མེད་ཆོས་ཉིད་རྡོ་རྗེའི་བརྡ་
མཛོད་ཀྱི་པི་ཝང་། །གཉིས་མེད་འོད་གསལ་ངང་ནས་འཛད་མེད་དུ་དཀྲོལ་
231



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཤོག །ལྷན་སྐྱེས་ཨུཏྤལ་དྲི་འཐུལ་རེག་འཇམ་གྱི་སྐུ་ཡིས། །བདེ་སྟེར་ཆུ་
འཛིན་པདྨོའི་དཀྱིལ་འཁོར་གྱི་ཟེའུ་འབྲུར། །དམར་སེར་ལི་ཁྲིའི་མདངས་
འཛིན་ཁམས་དམར་གྱི་དྭངས་མས། །རྩ་འཁོར་ཡོངས་འགེངས་དགའ་བཞིའི་
དངོས་གྲུབ་དེ་སྩོལ་ཤོག །ཨེ་ཧོ་བདེ་སྟོང་འོད་གསལ་སྒྲོལ་མ་ཡི་དྲིན་ལས། །
གཞོན་ཆུང་སྙིང་ལ་འོད་གསལ་ཉི་མ་རང་ཤར་བྱུང་། །རྩོལ་སྒྲུབ་འཆང་ཞེན་
མེད་པའི་གདོད་མ་ཡི་རྒྱལ་སར། །མ་བསྒྲུབས་འབྲས་བུ་རང་འགྲུབ་ཨ་ཏི་
ཡི་ཁྱད་ཆོས། །འཇུར་དྲན་ཨ་འཐས་འཆིང་བའི་བསྡམ་པ་ཡང་མ་ཡིན། །
སྣ་ཚོགས་འཁྲུལ་བ་རྒྱ་འབྱམས་ལྷོད་པ་ཡང་མ་ཡིན། །དགག་སྒྲུབ་བཟང་
ངན་སྤང་བླང་རེ་དོགས་དང་བྲལ་བའི། །བློ་བྲལ་གཉུག་མའི་དོན་གྱི་མཁའ་
འགྲོ་དེ་མཇལ་བྱུང་། །ཀ་དག་ཀུན་བཟང་དགོངས་པའི་རྩལ་ཆེན་དེ་རྫོགས་
ཚེ༑ །མཆོད་པའི་ལྷ་མེད་བརྡུང་བའི་གདོན་བགེགས་ཀྱང་མེད་ཅིང་། །བཟང་
བྱེད་དགེ་དང་ངན་བྱེད་མི་དགེ་ཡང་མེད་ལ། །རྒྱུ་དང་འབྲས་མེད་ཆོས་ཀུན་
མཉམ་པ་ཉིད་རྟོགས་སོང་། །སྲིད་པ་འཁོར་བ་ཞེས་བྱའི་ལྟུང་ས་ཞིག་མི་
གདའ། །ཞི་བ་མྱང་འདས་ཞེས་བྱའི་གྲོལ་ས་ཡང་མ་རྙེད། །ཐམས་ཅད་ཡེ་
གྲོལ་རྒྱ་གྲོལ་གདོད་མ་ཡི་ཀློང་དུ། །སྲིད་ཞི་གཉིས་མེད་ཡེ་ནས་དག་མཉམ་
དུ་གྲོལ་སོང་། །སྣང་ཞིང་སྲིད་པའི་ཆོས་ཀུན་རང་སེམས་ཀྱི་རྩལ་ཤར། །
བདེན་མེད་སྒྱུ་མ་ལྟ་བུའི་ངང་ཚུལ་དེ་ཤེས་ནས། །བཟང་ངན་བདེ་སྡུག་རྟོག་
232



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
པའི་འཛིན་ཞེན་གྱི་ན་བུན། །མ་བཅོས་རང་བབ་བཞག་ཚེ་དབྱིངས་ཀློང་དུ་
དེངས་སོང་། །ཐེག་དམན་བློས་བྱས་བསྒོམ་པའི་སྡུག་རྩོལ་ནི་མ་དགོས། །
གཏད་མེད་ཟང་ཐལ་རྒྱ་ཡན་ཆེན་པོ་ཡི་ངང་དུ། །གུ་ཡངས་ཉམས་དགའ་
བློ་བདེའི་རྣལ་འབྱོར་ངའི་སྐྱིད་པ། །ཉམས་དགའ་བདེ་བའི་གླུ་ཆུང་ལེན་སྙིང་
ཞིག་འདོད་དོ། །ལྟ་བ་འཛིན་མེད་འོད་གསལ་ཕྱོགས་ལྷུང་དང་བྲལ་བ། །
སྒོམ་པ་གཏད་མེད་མ་བཅོས་ཟང་ཐལ་གྱི་རིག་པ། །སྤྱོད་པ་དམིགས་མེད་
སྤང་བླང་རེ་དོགས་དང་བྲལ་བ། །འབྲས་བུ་བརྗོད་མེད་དོན་གྱི་གཏན་སྲིད་
དེ་ཟིན་སོང་། །ཕ་ཅིག་སངས་རྒྱས་གཉིས་པ་བླ་མ་ཡི་དྲིན་ལས། །སྐད་ཅིག་
གཅིག་གིས་ཀུན་བཟང་དགོངས་པ་དང་མཉམ་ཞིང་། །གདོད་མ་ཆོས་སྐུའི་
གོ་འཕང་ད་ལྟ་འདིར་ཐོབ་པའི། །འཇིགས་མེད་གདེང་ཆེན་རྙེད་པའི་རྣལ་
འབྱོར་ངའི་སྐྱིད་པ། །ཕུན་ཚོགས་བསོད་ནམས་བསྐལ་མང་འབད་པ་ཡི་མཐུ་
ཡིས། །ཚེ་འདིར་མཚོ་རྒྱལ་དངོས་བྱོན་གཏན་གྲོགས་སུ་རྙེད་པའི། །འགལ་
མེད་བརྩེ་བའི་དམ་ཚིག་སྲོག་ལྟར་དུ་བསྲུངས་ནས། །མཚོ་སྐྱེས་བླ་མའི་ཐུགས་
བཞེད་མ་ལུས་པ་འགྲུབ་ངེས། །འོད་གསལ་ཉམས་ཀྱི་གླུ་དབྱངས་ཐོལ་བྱུང་
དུ་བྲིས་པར། །སྡེབ་སྦྱོར་ཚིག་སྐམ་འུད་པོའི་རེ་དོགས་ནི་མ་མཆིས། །གང་
ཤར་རང་གྲོལ་ཆེན་པོའི་རྒྱུད་མངས་འདི་བསྒྲགས་པས། །རྡོ་རྗེ་སློབ་དཔོན་
མཆེད་ལྕམ་དགྱེས་པའི་རྒྱུར་གྱུར་ཅིག །དམར་ཕྱོགས་ཌཀྐི་འདུ་བའི་དུས་
233



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྟོན་གྱི་སྐབས་སུ། །བདེ་སྟོང་འོད་གསལ་ཉམས་ཀྱི་གླུ་དབྱངས་དེ་རྡོལ་བྱུང་། །
ང་རྗེས་འཛིན་འདོད་རྟོགས་ལྡན་རྣལ་འབྱོར་བ་ཁྱེད་ཚོས། །གང་ཤར་མགྲིན་
པའི་ལམ་ནས་གླུ་དབྱངས་རེ་ལོངས་ཤིག །ཧ་ཧ། ༈ སྣང་སྲིད་མ་ལུས་ཀུན་
ཏུ་བཟང་པོ་ཡི་ཞིང་ཁམས། །གདོད་ནས་ཡེ་སངས་རྒྱས་པ་རང་རིག་གི་བླ་
མ༑ །ཉིད་ལས་གཞན་དུ་གྱུར་བའི་ཆོས་འགའ་ཡང་མེད་པའི། །གཉིས་མེད་
མཉམ་ཉིད་ཆེན་པོའི་ངང་དུ་རང་གུས་འདུད། །དེང་སང་ཁ་ལྟ་སྐམ་པོའི་མཐོ་
སྐད་རང་སྒྲོགས་པའི། །བློས་བྱས་བཅོས་མས་མ་ཡིན་ཡིན་མདོག་གི་ཚུལ་
ཅན། །མང་ཡང་བློ་འདས་གཉུག་མའི་རང་ངོ་དེ་མཐོང་དཀོན། །ཚུལ་འདི་
བསམ་ནས་ཚིག་འདི་གང་ཤར་དུ་བྲི་སྙམ། །ཐ་མལ་ད་ལྟའི་ཤེས་པར་བཟོ་
བཅོས་རང་བྲལ་བར། །ཡིན་མིན་བཟང་ངན་སྤང་བླང་རེ་དོགས་ཀུན་མེད་
པར། །རང་བབ་རྩོལ་མེད་ངང་ལ་ཆམ་གྱིས་རང་ཞོག་དང་། །ས་ལེ་ཧྲིག་གེ་
ཝ་ལེ་རྗེན་ནེ་བ་འདི་ཀ །བསྒོམ་ནས་གསལ་བ་གསར་དུ་བཙལ་རྒྱུ་ཞིག་མི་
གདལ། །གསལ་བའི་ངོ་བོ་ཕྱི་ནང་གང་དུ་ཡང་མ་གྲུབ། །མཁའ་བཞིན་རྒྱ་
ཆད་ཕྱོགས་ལྷུང་དབུས་མཐའ་དང་བྲལ་བའི། །གསལ་སྟོང་སྤྲོས་བྲལ་ཆེན་
པོའི་ངང་དུ་རང་ཞོག་ཅིག །བརྟགས་ཤིང་དཔྱད་པ་བཅོས་མའི་ཡིད་དཔྱོད་
དེ་བོར་ལ། །མ་བཅོས་རྣལ་མར་བཞག་ནས་རང་ས་དེ་ཟིན་ཚེ། །གཉུག་མའི་
རྒྱལ་པོའི་རང་ཞལ་རང་གིས་རང་མཐོང་འདུག །རྟོག་ཚོགས་ཅི་ཤར་ཆོས་
234



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ཉིད་རང་གྲོལ་གྱི་རིག་པ། །ཡེ་ནས་འདི་ལྟར་ཡིན་མོད་ཐོག་མེད་ཀྱི་དུས་
ནས། །གོམས་པའི་རྣམ་པར་རྟོག་པའི་རྙོག་མ་དེ་བསླང་ཕྱིར། །བཞག་ཀྱང་
འདི་ཞེས་ཚུལ་བཞིན་ངེས་པ་རང་མི་རྙེད། །དཔྱད་ཀྱང་རྣལ་མར་མཐོང་བ་
ཤིན་ཏུ་རང་དཀའ་བའི། །དང་པོ་རྟོག་པའི་རྦ་རླབས་རང་སར་དུ་ཞི་ཕྱིར། །
མ་བསྒུལ་རྙོགས་མ་དྭངས་པའི་ཆུ་སྣོད་དུ་ལྟོས་ལ། །དཔེ་དེས་རང་སེམས་
རང་བབ་ལྷོད་མཁས་ཀྱིས་བཞག་ཐབས། །གོམས་ན་བརྗོད་མེད་རིག་པ་
མངོན་དུ་རང་གྱུར་འོང། །ཚུལ་འདི་རང་གིས་ཇི་བཞིན་རྟོགས་པ་རང་མེད་
ཀྱང་། །མཚུངས་མེད་བླ་མའི་དྲིན་ལས་གོ་ཡུལ་ཙམ་འདུག་ཕྱིར། །བུ་སྡུག་
སྙིང་གི་དྭངས་མ་རྣམ་གཉིས་ལ་གསལ་འདེབས། །འཇིགས་མེད་ཏཱ་རེ་ཟུང་
གིས་མགྲིན་གཅིག་ཏུ་སྨྲས་སོ། ། ༈ སྙིང་བརྩེའི་ལྷ་གྲོགས་སྙན་དབང་
གི་དཔལ་ལ། །མ་བཅོས་རང་བྱུང་རྫ་རྔ་འདི་དཀྲོལ་སྙམ། །གུ་ཡངས་བློ་
བདེའི་རྣལ་འབྱོར་བ་ང་ནི། །མ་བཅོས་རང་བབ་གཞི་དབྱིངས་ཀྱི་རྒྱལ་སར། །
ལྷན་སྐྱེས་བདེ་ཆེན་སྟོང་ཉིད་ཀྱི་གྲོགས་དང་། །ཉིན་མཚན་ཁོར་ཡུག་བདེ་
ཆེན་ངང་རོལ་བའི། །དགའ་འོ་སྐྱིད་དོ་གླུ་དབྱངས་རང་ལེན་བཞིན། །གདོད་
མའི་གཏན་སྲིད་ཟིན་པ་ལ་ཐག་ཆོད། །གྲོགས་ཁྱོད་འདི་སྣང་བྱ་བ་རྣམ་སྐྱུར་
ལ༑ །ཐ་མལ་ཤེས་པར་བཟོ་བཅོས་རང་མེད་པར། །རྣམ་རྟོག་ཆུ་འཁྲིགས་
རང་བབ་དུ་ཞོག་དང་། །དྭངས་གསལ་འཛིན་མེད་རིག་ངོ་དེ་མཐོང་འོང་། །
235



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བདེ་སྡུག་རེ་དོགས་བཟང་ངན་ཅི་ཤར་ཡང་། །སྤང་བླང་དགག་སྒྲུབ་མ་བྱེད་
པར་བཞག་ནས། །ཡེངས་མེད་སྒོམ་མེད་གུ་ཡངས་ངང་གནས་ན། །གཉུག་
མའི་རྣལ་འབྱོར་སྐྱིད་པོའི་མལ་སླེབས་འདུག །དེ་སྐད་སྨྲ་བའི་འཇིགས་མེད་
པ་ཕུན་ཚོགས། །དགའ་སྤྲོའི་ཁང་བཟང་འོད་གསལ་གྱི་གནས་སུ། །མ་
བསྐུལ་ཤུགས་འབྱུང་ཉམས་དགའི་གླུ་ཡིན་ནོ། །ནམ་སྤྲུལ་པས་སོ། ། །
༈ ཀུན་ནས་ཟླུམ་པོ་ཐིག་ལེའི་ཀློང་ཡངས་ནས། །དུས་གསུམ་འཕོ་འགྱུར་
བྲལ་བ་གཞི་ཡི་དབྱིངས་། །འཕོ་མེད་འོད་གསལ་གདོད་མ་ཆོས་ཀྱི་སྐུ། །རང་
རིག་དོན་གྱི་བླ་མར་ཕྱག་བགྱིའོ། །ཡེ་གཞི་ཀ་དག་ཕྱོགས་ཡན་ནམ་མཁའ་
ལ། །སྟོང་དང་མི་སྟོང་ཡེ་སྟོང་ངོ་བོས་སྟོང་། །སྣང་སྟོང་ཟུང་འཇུག་འོད་གསལ་
ཆོས་ཀྱི་སྐུ། །གདོད་ནས་མ་སྐྱེས་རང་བྱུང་ཀུན་བཟང་མོ། །འཕོ་བསྒྲོད་ཡེ་
བྲལ་ཤེས་པ་གཞི་ཤར་བ། །ལྷུན་གྲུབ་གདོད་མ་ཆོས་སྐུའི་རྒྱལ་ས་རུ། །ཉམས་
ཞེན་ཤུན་པ་བྲལ་ནས་གཞི་རུ་སླེབ། །གདོད་ནས་ཡེ་དག་ཀུན་བཟང་ཆོས་
ཀྱི་སྐུ། །ད་ལྟའི་ཤེས་པ་ཐ་མལ་ས་ལེ་བ། །ངོ་བོ་སྟོང་ཞིང་རང་བཞིན་ཡེ་
ནས་གསལ། །ལྷུན་གྲུབ་རྫོགས་སྐུ་སྐུ་གསུམ་འདུ་འབྲལ་མེད། །ཧེ་ཧེ། ཀ་
དག་ཕྱོགས་ཡན་ནམ་མཁའ་ལ། །མཐའ་དབུས་ཀུན་དང་བྲལ་བ་མཚར། །
སྣང་སེམས་དབྱེར་མེད་འདྲེས་པ་དེ། །རྐ་ཆུ་རྫིང་ལ་འཁྱིལ་ལྟར་མཚར། །
ལྟ་བ་ནམ་མཁའ་ལྟ་བུ་ལ། །སྒོམ་པ་འོད་གསལ་འཁོར་ཡུག་འདྲེས། །སྤྱོད་
236



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
པ་སྤང་བླང་རེ་དོགས་བྲལ། །འབྲས་བུ་ཉག་གཅིག་ལྷུན་གྱིས་གྲུབ། །ཀུན་
བཟང་ཆོས་སྐུའི་རྒྱལ་ས་ཟིན། །མི་བཟང་ཞེས་བྱའི་མཚན་མ་མེད། །སྣང་
སྲིད་དག་པ་རབ་འབྱམས་ལ། །གང་སྣང་ཡེ་ཤེས་འཁོར་ལོར་གདའ། །ཀུན་
རྟོག་སྤྲོས་པའི་མཚན་འཛིན་ཀུན། །ཀུན་བཟང་གདོད་མའི་གཞི་རུ་གྲོལ། །
ནམ་མཁའ་སྤྲིན་གྱིས་མ་གོས་བཞིན། །གཞི་ལ་སྒྲིབ་པས་གོས་མི་སྲིད། །
ཡེ་ཤར་ཡེ་དག་ཡེ་གཞི་ཉིད། །རང་རིག་ཀུན་བཟང་ཆོས་ཀྱི་སྐུ། །ཧ་ཧ་ཁོ་
བོ་ཉམས་རེ་མཚར། །ཀ་དག་ནམ་མཁའི་རང་མདངས་ལ། །ཕན་གནོད་རྒྱུ་
རྐྱེན་ལས་འདས་ཤིང་། །རྒྱུ་འབྲས་ཡེ་རྫོགས་འོད་གསལ་ངོར། །ད་ཕན་
རྒྱུ་འབྲས་ལས་འདས་ཤིང་། །འཁོར་འདས་མཉམ་པ་ཉིད་དུ་གྲོལ། །ཧ་ཧ་
ཀུན་བཟང་རྣལ་འབྱོར་ངས། །ཧི་ཧི་གདོད་མའི་རང་ཞལ་མཇལ། །ཧོ་ཧོ་
ཤུགས་འབྱུང་ཉམས་དགའི་གླུ། །ཧེ་ཧེ་ཨ་མཚར་ཚུལ་དུ་བྲིས། །ནམ་སྤྲུལ་པས་སོ།།
༈ རིགས་རུས་གཅིག་གྱུར་སྤུན་ཟླ་དམ་པ་ལགས། །ཉམས་ལེན་སྙིང་
པོའི་གནད་ནི་འདི་ལྟར་ལགས། །ཐ་མལ་ད་ལྟའི་ཤེས་པ་མ་བཅོས་པར། །
རང་བབ་ངང་དུ་རང་སར་བཞག་པ་ན། །ཀ་དག་ཟང་ཐལ་ས་ལེ་ཧྲིག་གེ་བ། །
ཡེངས་མེད་སྒོམ་མེད་བརྗོད་བྲལ་གཉུག་མའི་ཀློང་། །གུ་ཡངས་བློ་བདེའི་
ངང་དུ་གནས་པ་གལ། །ཚིག་ཉུང་དོན་འདུས་གདམས་པའི་གཟེར་བུ་དེ། །
འཇིགས་མེད་རྒད་པོས་གཏད་མེད་ངང་དུ་བྲིས། ། ༈ ཀྱེ་ལགས་ཁྱོད་ནི་
237



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རིགས་བཟང་སྐུ་ན་གཞོན། །དད་དང་སྙིང་རྗེ་ཤེས་རབ་མི་དམན་པར། །སྐྱེ་
སྔོན་རྣམ་དཀར་བསགས་པའི་འབྲས་བུ་དེ། །དེང་འདིར་དོན་མེད་ཆུད་ཟོས་
བྱེད་མི་འཚལ། །སྲིད་པ་ལས་ཀྱི་གྲོང་ཁྱེར་འཕྲུལ་མོ་ཆེར། །རང་སྣང་སྒྱུ་མ་
བཞིན་དུ་མྱོང་བ་ལས། །བདེ་སྡུག་སྣ་ཚོགས་སྣང་བའི་ཆོས་འདི་དག །སྣང་
མཁན་སེམས་ཀྱི་ངོ་བོར་བརྡར་ཤ་ཆོད། །སེམས་ཉིད་གཞི་མེད་རྩ་བྲལ་ངོ་
བོས་སྟོང་། །སྟོང་ལ་མ་འགགས་གསལ་སྟོང་ཟུང་འཇུག་ངང་། །མ་བཅོས་
རང་སར་བཞག་པའི་ཐབས་ཟབ་མོ། །བློ་བྲལ་གཏད་མེད་ཀ་དག་གཉུག་
མའི་ངང་། །ཡེངས་སྒོམ་བྲལ་བ་ཆོས་ཉིད་གཤིས་ལུགས་སྐྱོངས། །བརྗོད་
མེད་འོད་གསལ་གདམས་པའི་མཐར་ཐུག་དེ། །སྐྱོངས་ཞེས་ལན་བརྒྱར་
བརྗོད་པ་གལ་ཆེའི་གཏམ། །མ་བརྗེད་མ་སྐྱུར་ཐུགས་ལ་ངེས་འཇག་འཚལ། །
༈ ཨ་ཧོ། གདོད་ནས་རྣམ་དག་མཐའ་བྲལ་རང་བྱུང་གི་ཡེ་ཤེས། །རྩོལ་
མེད་གཉུག་མའི་ལྷ་མཆོག་བླ་མ་དེ་མཆོད་ཡ། །མ་བཅོས་ཤུགས་འབྱུང་ཉམས་
དགའི་གླུ་ཆུང་ཞིག་ལེན་འདོད། །བསམ་དང་བསམ་བྱ་རབ་སྤངས་བསམ་
མེད་ཀྱི་བུ་ཆུང༌། །སྤྲོས་བྲལ་ཆོས་ཉིད་རོལ་བའི་སྐྱེད་ཚལ་དུ་བལྟས་ཏེ། །
རྟེན་ཅིང་འབྲེལ་འབྱུང་བསླུ་མེད་སྣ་ཚོགས་ཀྱི་རོལ་རྩལ། །ཅི་ཤར་ཆོས་ཉིད་
ངང་དུ་གྲོལ་བ་དེ་ཨེ་ཧོ། །ཞེས་དང༌། ༈ ཤར་ཡང་ཤར་ལ་ཤར་གྲོལ་
རིས་མེད་ངང་། །གྲོལ་ཡང་གྲོལ་ལ་གྲོལ་འཁྲུལ་གཉིས་མེད་པ། །ཡེ་གྲོལ་
238



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
གཤིས་ཀྱི་བབས་ལུགས་བཅོས་མེད་ངང་། །སྣ་ཚོགས་སྣང་བའི་སེམས་ཀྱི་
ན་བུན་དེངས། །ཨ་ཏི་རྣལ་འབྱོར་གུ་ཡངས་བློ་བདེ་ངས། །གཤིས་ལུགས་
ཆོས་ཉིད་རོལ་བའི་གླུ་འདི་བྲིས། །ཞེས་ཉེ་གནས་དགེ་ལེགས་ལ་པདྨ་དྲི་མེད་བློ་གྲོས་ཀྱིས་
གདམས་པའོ། །
༈ ཡེ་ཤེས་སྙིང་པོ་གར་ཡང་ཐོགས་མེད་ཅིང་། །དྲན་མ་ཐག་ཏུ་ང་ཉིད་དེ་
ན་གདའ། །ཡེ་ཤེས་ཆོས་སྐུ་ཡེ་ནས་འབྲལ་བ་མེད། །སྒྱུ་མ་ལྟ་བུའི་རྟོག་པ་
ལམ་ཁྱེར་མཛོད། །ངོ་མ་ཤེས་ན་འཁྲུལ་བའི་རྒྱུ་ཡིན་པས། །འཁོར་འདས་
ཆོས་ཀུན་རང་སྣང་ཉིད་དུ་ལྟོས། །མ་ཡེངས་དྲན་མེད་འཛིན་མེད་ངང་ལ་
ཞོག །ཕྱལ་མེད་རྒྱ་ཡན་ཆེན་པོར་ཕྱམ་བརྡལ་ལོ། །རེ་དང་དོགས་པའི་མཚན་
མ་རང་སར་ཀློད། །ཆེད་དུ་དམིགས་པ་ཡོད་ན་འཆིང་བའི་རྒྱུ། །འཛིན་རྩོལ་
མེད་པར་འདྲེས་པ་ཤིན་ཏུ་གཅེས། །དེ་ལྟར་ཟ་ཉལ་འགྲོ་འདུག་སྤྱོད་ལམ་
ཀུན། །ནམ་ཡང་མ་བརྗེད་དྲན་པའི་ངང་ལ་གནས། །ཚིག་ཉུང་དོན་འདུས་
གསང་རྒྱ་ཡིད་ལ་ཆོངས། །ཁྱད་པར་དད་པ་མོས་གུས་རྩ་བ་ཡིན། །མ་ཡེངས་
མ་བརྗེད་དགེ་ལེགས་ཡིད་ལ་ཟུངས། །འདིའང་ཏཱ་རེ་དེ་ཝཱིས་སོ། ། །
༈ རང་རིག་དོན་གྱི་བླ་མར་ཕྱག་བགྱིས་ནས། །རང་བབ་སྤྲོས་བྲལ་ངང་
ནས་མཆིད་འདི་ཞུ། །འཁོར་འདས་ཀུན་ཁྱབ་རང་རིག་བྱང་ཆུབ་སེམས། །
སྨྲ་བསམ་བརྗོད་པའི་ཡུལ་ལས་འདས་པའི་དོན། །བརྟག་དཔྱད་བློ་ཡིས་མ་
239



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བརྟག་བཞག་ན་གསལ། །ཡིན་མིན་བལྟས་པས་མི་མཐོང་ལྷོད་དང་ཤེས། །
བཅས་བཅོས་རེ་དོགས་སྤང་བླང་མ་བྱེད་པར། །མ་བཅོས་ཐ་མལ་ལྷོད་ལ་
རང་བབ་ཞོག །རྟོག་པར་མི་བྱ་སྙམ་པའི་མངོན་ཞེན་དང་། །རྟོག་པར་བྱའོ་
སྙམ་པའི་མཚན་ཞེན་གཉིས། །གང་ཡང་མི་བྱ་ལྟ་བྱེད་ཤེས་པ་དང་། །བལྟ་
བྱ་དབྱིངས་ཉིད་ཕྱི་རུ་མ་ཆད་པར། །ཟང་ཐལ་ཧར་སང་ས་ལེ་ཧྲིག་གེ་བ། །
སྤྲོས་བྲལ་ནམ་མཁའ་ལྟ་བུའི་ངང་དུ་གནས། །སེམས་ཀྱིས་སེམས་ལས་ཆོས་
ཉིད་དོན་མི་མཐོང་། །ཆབ་རོམ་ཆུ་རུ་གྱུར་བའི་དཔེ་བཞིན་དུ། །རང་ལ་ཡེ་
གནས་དོན་དེ་ལེགས་མཐོང་ཚེ། །བཅིངས་མེད་རིག་པ་མཁའ་ལ་ཁྱུང་བཞིན་
འཕྱོ། །ཐེག་རྩེ་དགུ་ཡང་ཨ་ཏིའི་མཐར་ཐུག་ནི། །རིག་སྟོང་ཟུང་འཇུག་ཡེ་
ཤེས་ཡིན་མོད་ཀྱི། །ཇི་བཞིན་རྟོགས་ཚེ་ཚིག་དང་བློ་ལས་འདས། །འདི་དོན་
དཔེ་དང་ཚིག་གིས་མཚོན་མི་ནུས། །འདི་ལྟར་ཡིན་ཞེས་མཚན་འཛིན་ཀུན་
བྲལ་ཡང་། །འདི་ལས་གཞན་མེད་ཁོ་ཐག་ནང་ནས་ཆོད། །དགག་སྒྲུབ་བཟང་
ངན་ཅི་ཡང་བྱ་མེད་པར། །ཤེས་པ་ཁོང་ལྷོད་གུ་ཡངས་བློ་བདེར་གནས། །
སེམས་ཀྱི་རྣམ་རྟོག་འཇུར་མདུད་དྲི་བ་ཀུན། །གདོད་མའི་ཆོས་དབྱིངས་ངང་
དུ་རང་ཞིར་འགྲོ། །ཡེ་ནས་ལྷུན་གྲུབ་འོད་གསལ་སྙིང་པོའི་བབ། །གསལ་
ལོ་སྙམ་པའི་གསལ་མདངས་འདོན་མི་དགོས། །ཡེ་སྟོང་སྤྲོས་བྲལ་ནམ་མཁའ་
ལྟ་བུའི་བབ། །སྟོང་ངོ་སྙམ་པའི་བཟོ་བཅོས་ཅི་ལ་དགོས། །རང་བྱུང་ཆོས་
240



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ཉིད་བསམ་སྒོམ་བྲལ་བའི་དོན། །ལམ་གྱིས་མ་བསྒྲིབས་བཙལ་བས་མི་རྙེད་
ལ༑ །སྲིད་ཞིའི་ཆོ་འཕྲུལ་སྣ་ཚོགས་ཅི་ཤར་བ། །རིག་སྟོང་ཡེ་ཤེས་གཅིག་
གི་ངོ་བོར་རྫོགས། །ཨེ་མ་ཟབ་ལས་ཆེས་ཟབ་སྙིང་པོའི་དོན། །ཅི་བཞིན་
རང་གི་རྒྱུད་ལ་མ་རྟོགས་ཀྱང་། །བསྐལ་མང་ཚོགས་བསགས་སྒྲིབ་སྦྱངས་
འབྲས་བུ་ཡིས། །ད་ལྟ་མཚུངས་བྲལ་བླ་མའི་ཞལ་ལས་ཐོས། །སྙིང་ལ་བདེ་
སྟོང་བཟོད་མེད་ཉམས་འབར་ནས། །མཚུངས་མེད་དཔལ་ལྡན་བླ་མ་ཡབ་
ཡུམ་དང་། །སྐྱེས་མཆོག་བི་མ་བཛྲ་དགྱེས་སྐོང་ཕྱིར། །ཕ་ཡི་བུ་སྡུག་གཞོན་ནུ་
འཇིགས་མེད་པས། །བྱུང་རྒྱལ་ངག་གིས་གླུ་འདི་ཤར་མར་བྲིས། །དགེ་བས་
འགྲོ་ཀུན་གདོད་མའི་གཞིར་གྲོལ་ཤོག ། ༈ ཨ་ཧོ། སྙིང་དབུས་མི་
ཤིགས་རིག་སྟོང་འོད་གསལ་གྱི་ཕོ་བྲང་། །རང་བྱུང་དོན་གྱི་བླ་མ་མཁའ་
འགྲོ་ཡིས་དགོངས་ཤིག །ཡུན་རིང་ནད་ཀྱིས་མནར་བའི་ཉམ་ཐག་གི་ནད་
པ༑ །ཐ་སྙད་མིང་འདོགས་འཇིགས་མེད་ཕུན་ཚོགས་ངའི་ཡིད་ལ། །ནད་
རྐྱེན་རྒྱལ་གདོན་ཤི་འདྲེ་གསོན་འདྲེ་རྣམས་སྣང་ཞིང་། །འཇིགས་དང་དོགས་
པ་རྣམ་པ་སྣ་ཚོགས་ཀྱིས་བཅིངས་འདུག །དེ་རིང་དམར་ཕྱོགས་ཊཱཀྐི་འདུ་
བ་ཡི་དུས་ལ། །མ་ཅིག་མཁར་ཆེན་བཟའ་ཡི་བཀའ་དྲིན་ལ་བརྟེན་ནས། །
སྲིད་ཞི་མཉམ་ཉིད་གྲོལ་བའི་གདེང་ཆེན་དེ་རྙེད་སོང་། །ལྷ་འདྲེ་རྒྱལ་གདོན་
རྣམ་རྟོག་མཚན་མ་ཡི་བགེགས་འདི། །ཡེ་ནས་སྐྱེ་མེད་གདོད་ནས་མ་སྐྱེས་
241



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པའི་ཆོས་ཅན། །རང་སྣང་ཡེ་ཤེས་རྣམ་དག་ཊཱཀྐི་ཡི་དལ་ལ། །བཟང་ངན་
འདྲེར་འཛིན་རྣམ་རྟོག་འཛིན་ཡུལ་ཞིག་མི་འདུག །རང་བྱུང་གདོད་མ་རང་
རིག་མཁའ་འགྲོ་ཡི་དཀྱིལ་འཁོར། །མ་བཅོས་རང་བབ་དོན་གྱི་གཉུག་མ་
ཡི་ཀློང་ན། །བཟང་ངན་རེ་དོགས་དགག་སྒྲུབ་སྤང་བླང་ཞིག་མི་འདུག །ལྷ་
དང་འདྲེ་ཞེས་བཟང་ངན་རྟོག་པ་ནི་མི་གདའ། །སྲིད་དང་ཞི་བ་ཞེས་བྱའི་ཐ་
སྙད་ནི་མ་མཐོང་། །སངས་རྒྱས་སེམས་ཅན་ཞེས་པའི་མཐོ་དམན་ནི་མི་འདུག །
ཆོས་ཉིད་གདོད་མ་གཞི་ཡི་དཀྱིར་འཁོར་གྱི་ངང་དུ། །ལྷུན་གྲུབ་མཉམ་པ་
ཆེན་པོའི་ཡེ་ཤེས་འདི་ངོ་མཚར། །མ་རྟོགས་གཟུང་འཛིན་འཁྲུལ་བའི་ན་
བུན་དེ་དེངས་ནས། །སྤྲོས་མེད་ནམ་མཁའི་རྣལ་འབྱོར་སྐྱིད་གླུ་ཞིག་ལེན་
འདོད། །ཨ་མ་མཚོ་རྒྱལ་ལྷ་མོའི་བཀའ་དྲིན་ལ་བསྟེན་ནས། །བདེ་དང་སྡུག་
བསྔལ་གཉིས་མེད་བདེ་ཆེན་ངང་འབྱམས་ཀླས། །གཞི་གྲོལ་ཀ་དག་ཆོས་
སྐུའི་རྒྱལ་ས་ལ་སླེབས་འདུག །སྐྱིད་པའི་གླུ་བྲོ་མ་བྱས་རང་དབང་ནི་མི་འདུག །
ཨེ་མ་ཨེ་མ་མ་ཅིག་ཌཀྐི་ཡི་བཀའ་དྲིན། །ཨ་ལ་ལ་ཧོ་འདིར་འདུས་རྣལ་
འབྱོར་གྱི་ཕོ་མོ། །ཧར་སངས་གུ་ཡངས་བློ་བདེ་ཆོས་ཉིད་ཀྱི་དོན་ལ། །མ་
བསྒོམས་གཏད་མེད་ངང་ལ་མི་ཚེ་འདི་སྐྱོལ་ཐོངས། །གུ་ཡངས་བློ་བདེ་འོད་
གསལ་འཇིགས་མེད་པ་ང་དང་། །བདེ་ཆེན་ཏཱ་རེ་ཌཀྐི་ཐབས་ཤེས་ཀྱི་དཔལ་
ལས། །ཉེ་གནས་དགེ་ལེགས་ཉི་མར་བློ་བྲལ་གྱི་དོན་རྟོགས། །རིགས་ལྡན་
242



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ཞི་མཛད་དབང་མོར་སྤྲོས་བྲལ་ཀྱི་གནད་རྟོགས། །བཟང་ངན་འབྲེལ་བའི་
མཁའ་ཁྱབ་གདོད་མ་གཞིའི་ཀློང་དུ། །རིག་སྟོང་ཆོས་སྐུ་ཆེན་པོའི་གཏན་
སྲིད་དེ་ཟིན་སྨོན། ། ༈ ཨ་ཧོ། མ་བཅོས་བློ་བྲལ་རང་བྱུང་རང་རིག་གི་
བླ་མར། །རང་བབ་འཛིན་རྩོལ་བྲལ་བའི་ངང་ནས་རང་འདུད་དོ། །རང་བྱུང་
རང་བཞག་སེམས་ཀྱི་འཛིན་རྩོལ་དང་བྲལ་བར། །ཆོས་ཉིད་རྡོ་རྗེའི་གླུ་
དབྱངས་བྱུང་རྒྱལ་དུ་སྨྲ་འདོད། །ཐེག་མཆོག་ཉེ་ལམ་རྨད་བྱུང་རྫོགས་ཆེན་
གྱི་ལྟ་བ། །མ་བཙལ་རང་གར་རྙེད་པ་ཨེ་མ་ཧོ་ཨ་ལ། །ཐ་མལ་ད་ལྟའི་ཤེས་
པ་རང་ག་མ་འདི་ཉིད། །མ་བཅོས་མ་བསྒྱུར་སྤང་བླང་རེ་དོགས་ཀུན་བྲལ་
བར། །ཡོད་མེད་ཡིན་མིན་བརྟགས་ཤིང་དཔྱད་པ་རང་མེད་པར། །ཡེ་གྲོལ་
གཉུག་མ་ཆེན་པོའི་རྒྱལ་ས་དེ་ཟིན་སོང་། །རྣམ་རྟོག་དང་པོ་ཤར་དུས་སྔར་
འདྲིས་ཀྱི་མི་བཞིན། །བར་དུ་རང་གྲོལ་སྐྱོང་ཚེ་སྤྲུལ་མདུད་བཞིན་ཞིག་སྟེ། །
ཐ་མ་ཕན་གནོད་མེད་པ་ཁང་སྟོང་གི་རྐུན་མའི། །དཔེ་བཞིན་དུས་གསུམ་
རྟོག་བྲལ་རང་ས་རུ་ཀློད་ཐོངས། །འདི་ཞེས་དངོས་མཚན་ཅན་གྱི་སྒོམ་རྒྱུ་
ཞིག་མི་གདའ། །ཆོས་ཉིད་བློ་འདས་ངང་ལ་མཚན་མ་དང་དཔེ་བྲལ། །སྣང་
དང་སྟོང་ངོ་སྙམ་པའི་སྤུ་རིས་ཡང་མ་བྱེད། །གང་ཤར་རང་གྲོལ་གདོད་མའི་
ཀློང་ཆེན་གྱི་དགོངས་པར། །གཅིག་དང་དུ་མ་ཐ་དད་རྩིས་གདབ་ནི་མི་
དགོས། །གསལ་ལ་འཛིན་མེད་ཡེ་ནས་རང་གཤིས་སུ་འདུག་པས། །གསལ་
243



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལོ་སྙམ་པའི་འཛིན་པའི་རྟོག་དཔྱོད་དེ་སྒྱུར་ཐོངས། །སྟོང་པ་བློ་འདས་ནམ་
མཁའ་ལྟ་བུ་ཡི་གཤིས་ལ། །སྟོང་ངོ་སྙམ་པའི་ཡིད་དཔྱོད་སྤྲོས་པ་ཡང་མ་
དགོས། །ཡེ་སྟོང་རང་བབ་ངང་དུ་ཆམ་མེ་རང་ཞོག་ཐོངས། །ཡེ་ནས་རང་
ལ་གནས་པའི་ཡེ་ཤེས་དང་རིག་པ། །ཉི་མ་སྤྲིན་ལས་གྲོལ་ལྟར་རང་ས་ནས་
གསལ་སོང། །གུ་ཡངས་བློ་བདེ་རྣལ་འབྱོར་ཀློང་ཆེན་གྱི་བུ་རྒྱུད། །ཁྱུང་ཆེན་
མཁའ་ལ་ལྡིང་བའི་གཤོག་རྩལ་དེ་མཆིས་པས། །ཕ་མེས་རིག་འཛིན་བཟང་
པོའི་བཀའ་དྲིན་དེ་དྲན་ཚེ། །དགའ་སྐྱོ་ཟུང་འཇུག་ངང་ནས་གཏམ་མཆིད་འདི་
སྨྲས་སོ། །གནས་མཆོག་འོད་གསལ་གངས་རི་ཐོད་དཀར་གྱི་མགུལ་དུ། །
ཕ་ཅིག་ཀློང་ཆེན་ནམ་མཁའི་རྣལ་འབྱོར་བ་གང་དེ། །ཀུན་རྫོབ་སྣང་བའི་
ཆ་རུ་མི་སྣང་བར་བཞུགས་ཀྱང་། །དོན་ལ་ཡེ་ནས་རང་དང་དབྱེར་མེད་དུ་
བཞུགས་པ། །ལེགས་པར་ཤེས་པའི་སྐལ་བཟང་བུ་སློབ་ཀྱི་ཚོགས་ཀུན། །
གུ་ཡངས་བློ་བདེའི་རང་བབ་རང་ས་དེ་ཟུངས་དང་། །སྤྲོས་བྲལ་ཀློང་ཆེན་
གདོད་མའི་བཙན་ས་དེ་ཟིན་ངེས། །འདི་ཡང་གནས་མཆོག་གངས་རི་ཐོད་
དཀར་གྱི་མགུལ་ནས། །ཀློང་ཆེན་སྒྲུབ་ཕུག་ཡེ་ཤེས་རང་གསལ་གྱི་ཁང་བུར། །
ནམ་སྤྲུལ་ཏཱ་རེ་ཟུང་གིས་གང་ཤར་དུ་བྲིས་སོ། ། ༈ ཨ་ཧོ་ཡ། སྙིང་དབུས་
མི་ཤིགས་ལྔ་ལྡན་འོད་ལྔ་ཡི་ཕོ་བྲང༌། །རིག་སྟོང་དོན་གྱི་ཡེ་ཤེས་མཁའ་
འགྲོ་དེར་འདུད་དོ། །བདེ་ཆེན་ཡེ་ཤེས་རིག་རྩལ་ཕྱོགས་མེད་དུ་སྤྲོས་ཚེ། །
244



དཔལཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
རང་བྱུང་བདེ་བའི་ཉམས་གླུ་ལེན་སྙིང་ཞིག་འདོད་དོ། །ཀུན་ཁྱབ་མཐིང་གསལ་
ཆོས་དབྱིངས་མཐའ་བྲལ་གྱི་ཀློང་དཀྱིལ། །ལྔ་ལྡན་འཇའ་གུར་འོད་ཀྱི་གུར་
ཁང་གི་དབུས་སུ། །བདེ་ཆེན་ཡེ་ཤེས་ཌཱཀྐིའི་དགྱེས་ཞལ་གྱི་འཛུམ་རིས། །
མདོ་མེད་སྔགས་རྒན་འཆོལ་སྤྱོད་ཁོ་བོ་ལ་ངོམ་བྱུང་། །ཨ་ཧོ་བདེ་སྟོང་འོད་
གསལ་བདེ་ཆེན་གྱི་ཌཱཀྐིས། །བཅུ་དྲུག་གཞོན་ཚུལ་ལང་ཚོའི་ཆགས་ཉམས་
ཀྱི་ཟུར་མིག །བདེ་སྟོང་ཆགས་སྤྱོད་རོལ་བའི་རྡོ་རྗེ་ལ་ངོམ་ཚེ། །ཆགས་
བྲལ་སོར་རྟོག་ཡེ་ཤེས་བདེ་ཆེན་གྱི་གཟི་འོད། །མ་སྦར་ལྷན་སྐྱེས་རང་འབར་
གནས་ལུགས་ཀྱི་ཁྱད་ཆོས། །བདེ་སྟོང་འགག་མེད་རྡོ་རྗེའི་སྙན་འཇེབས་
ཀྱི་ཚངས་དབྱངས། །འགྱུར་ཁུགས་སྟོང་ལྡན་དྲི་ཟའི་གླིང་བུ་ལས་སྙན་པའི། །
རྣ་བར་སོན་པ་ཙམ་གྱིས་མ་དག་པའི་སྒྲ་ཀུན། །དག་ཆེན་ཡེ་ཤེས་སྔགས་
ཀྱི་སྒྲ་གདངས་སུ་ཤར་སོང་། །འོ་འཛིན་བདུད་རྩི་དཀར་པོའི་ཆར་ཟིལ་གྱིས་
བྲན་ཚེ། །གཉིས་སྣང་འཛིན་པའི་འཆིང་ཞེན་མཐའ་དག་དང་བྲལ་ཞིང་། །
ལྷུན་གྲུབ་ཡེ་ཤེས་རིག་པའི་རྩལ་སྣང་དེ་སྤྲོས་ནས། །ཀུན་ཉོན་འཁོར་བའི་
བག་ཆགས་རང་མལ་དུ་དག་སོང་། །ཆུ་འཛིན་པདྨོའི་ཟེའུ་འབྲུའི་ཁམས་
དམར་གྱི་ཐིག་ལེ། །བདེ་སྟོང་དཀར་མར་ཉི་ཟླའི་འབར་འཛག་ལ་བརྟེན་
ནས། །ལྷན་སྐྱེས་བདེ་ཆེན་ཡེ་ཤེས་རྡོ་རྗེ་ཡི་རང་ཞལ། །མ་བཙལ་བཞག་ཐབས་
གཅིག་གིས་དུས་འདི་རུ་མཐོང་སོང་། །ཧེ་ཧེ་ཀུན་རྫོབ་ཌཱཀྐིའི་འཕྲུལ་ཐབས་
245



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འདི་བདེན་ནམ། །བྱིས་བློས་ང་ཁྱོད་འཛིན་པའི་སྒྲོག་ཐག་གིས་བཅིངས་ཚེ། །
ཡོད་མེད་ཡིན་མིན་སྙམ་པའི་རེ་དོགས་ཤིག་འདུག་པས། །བདེ་སྐྱེད་མ་མ་
ཁྱེད་ཉིད་ད་ལྟ་ཡི་བར་དུ། །གང་བཞུགས་ད་ནི་གར་བཞུད་ཐེ་ཚོམ་ཞིག་ཤོར་
སོང་། །ཨེ་མ་བརྒྱུད་གསུམ་བླ་མའི་ཞལ་གསུང་གི་བདུད་རྩི། །ཡིད་འཛིན་
རིན་ཆེན་གའུའི་སྣོད་བཟང་དུ་བསྐྱིལ་འདུག །ཀུན་རྫོབ་སྤྲོས་པའི་ཌཀྐི་རང་
རྩལ་ལས་མ་མཆིས། །དོན་དམ་རྡོ་རྗེ་བཙུན་མོ་ལྷན་སྐྱེས་སུ་གནས་ཏེ། །
འགྲོ་འོང་བསལ་བཞག་བྲལ་བའི་གཉུག་མ་ཡི་ངོ་བོ། །རང་རིག་དོན་གྱི་མཁའ་
འགྲོ་འདི་ལས་གཞན་མེད་པས། །བློ་འདས་ཆོས་སྐུའི་ངང་དུ་ཁོ་ཐག་དེ་ཆོད་
སོང་། །ད་ནི་འཛིན་རྩོལ་ཞེན་པའི་གསོལ་འདེབས་ཀྱང་མ་དགོས། །རེ་དོགས་
ལྷག་ཆད་ཅན་གྱི་སྔགས་བཟླ་ཡང་མ་དགོས། །ཡོད་མེད་སེར་སྣ་ཅན་གྱི་
མཆོད་འབུལ་ཡང་མ་དགོས། །འཛིན་ཞེན་གཏད་སོ་ཅན་གྱི་བསྐྱེད་རིམ་ཡང་
མ་དགོས། །ཡེ་ནས་རང་ལ་གནས་པ་ཐ་མལ་གྱི་ཤེས་པ། །རང་སར་བཞག་
པའི་རང་གྲོལ་བཞག་ཐབས་དེ་ལྡན་ན། །ཤར་གྲོལ་གཉིས་མེད་ཀུན་བཟང་
མཁའ་འགྲོ་དེ་འདི་ཀ །དཀའ་དཀའ་ངལ་ངལ་ཅན་གྱི་བྱ་རྩོལ་དེ་མི་བྱེད། །
ལྷོད་ལྷོད་འབོལ་འབོལ་ངང་ནས་མི་ཚེ་འདི་སྐྱེལ་དང་། །ཀུན་བཟང་གདོད་
མའི་ས་ལ་ཐག་རིང་ནི་མི་འདུག །ང་ཅག་ཇི་ལྟར་བྱས་ཀྱང་བདེ་དགའི་ངང་
གནས་འདུག །ཐེག་དམན་བློས་བྱས་སྒོམ་པའི་འཛིན་རྩོལ་དེ་སྒྱུར་ཐོངས། །
246



དཔལཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
གང་ཤར་རང་གྲོལ་གུ་ཡངས་བློ་བདེ་ཡི་རྣལ་འབྱོར། །སྲིད་ཞི་གཉིས་མེད་
རྟོགས་པའི་ཉམས་རྩལ་དེ་རྫོགས་ཚེ། །དགའ་བའི་གླུ་དབྱངས་མི་ལེན་རང་
དབང་ནི་མི་འདུག །འདིར་འདུས་དམ་ལྡན་སྐལ་བཟང་བུ་སློབ་ཀྱི་ཚོགས་
ཀུན། །ཨ་མ་མཚོ་རྒྱལ་ལྷ་མོའི་བཀའ་དྲིན་ལ་བརྟེན་ནས། །ཡུན་རིང་འཁོར་
བར་ལྷུང་བའི་དོགས་པ་ནི་མ་དགོས། །ནམ་ཞིག་བེམ་རིག་བྲལ་བའི་འཇིག་
ཆེན་དེ་བྱུང་ཚེ། །བདེ་སྟོང་མཚོ་རྒྱལ་ལྷ་མོའི་ཞལ་བཟང་དེ་ངོམ་ནས། །བུ་
གཅིག་དཔལ་གྱི་རི་ལ་ད་འགྲོ་ཞེས་གསུངས་བཞིན། །མངོན་སུམ་མཛུབ་
མོ་ནས་ཁྲིད་རོལ་མོའི་སྒྲ་བཅས་ཏེ། །ཕ་ཅིག་མཚོ་སྐྱེས་བླ་མའི་སྐུ་དྲུང་དུ་ཁྲིད་
ཅིང་། །ལྟོས་བཅས་བཟང་ངན་འབྲེལ་ཐོགས་ཆམ་གཅིག་ཏུ་གྲོལ་ངེས། །ཧ་
ཧ་དབང་ཆེན་སྤྲེལ་ལོའི་དུས་བཟང་གི་ཟླ་ཚེས། །ཧེ་ཧེ་བསྒྲགས་མདའ་མཚོ་
རྒྱལ་བླ་མཚོ་ཡི་གནས་དེར། །ཧི་ཧི་སྦྱིན་བསྲེགས་བྱེ་བའི་གྲགས་གསོག་གི་
དུས་སུ། །ཧོ་ཧོ་ནམ་སྤྲུལ་འཆོལ་པོས་གང་ཤར་དུ་བྲིས་སོ། །
༈ ཨ་ཧོ་ཡ། རྩོལ་བྲལ་རང་རིག་དོན་གྱི་བླ་མ་ལ་འདུད་དོ། །རང་བྱུང་
བརྗོད་བྲལ་ཉམས་ཀྱི་གླུ་དབྱངས་ཤིག་ལེན་འདོད། །རང་བྱུང་འོད་གསལ་
སྤྲོས་བྲལ་ཀ་དག་གི་ལྟ་བ། །མ་བཅོས་འཛིན་བྲལ་ཡེ་གནས་རང་བཞག་གི་
སྒོམ་པ། །སྤང་བླང་རེ་དོགས་ཡིན་མིན་བྲལ་བ་ཡི་སྤྱོད་པ། །ཡེ་གྲོལ་རྣམ་
དག་གདོད་མ་བློ་འདས་ཀྱི་འབྲས་བུ། །འཛིན་བྲལ་ལྟ་བའི་མཐར་ཐུག་ཉམས་
247



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལེན་ཞིག་འདོད་ན། །འཛིན་རྟོག་དཔྱད་སྒོམ་སྤྲོས་པའི་མཚན་བཅས་དེ་སྒྱུར་
ཐོངས། །ངོ་བོ་ཀ་དག་སྤྲོས་པའི་གྲྭ་ཟུར་ཀུན་བྲལ་བ། །རང་བཞིན་ལྷུན་གྲུབ་
ཐུགས་རྗེའི་རྩལ་སྣང་དུ་ཤར་བ། །འཁོར་འདས་གཉིས་སུ་སྣང་ཡང་དོན་
དམ་དུ་རོ་གཅིག །གཉིས་མེད་ཕྱལ་བ་ཆེན་པོའི་ལྷུན་མཉམ་གྱི་དགོངས་
པ༑ །ཡེ་དག་གདོད་ནས་མཐའ་བྲལ་ཀུན་བཟང་གི་ལྟ་བ། །གཞན་ནས་
འབད་དང་རྩོལ་བའི་སྡུག་ཡུས་ནི་མི་དགོས། །ཐ་མལ་ད་ལྟའི་ཤེས་པ་རང་
ཀ་མ་འདི་ཉིད། །བཅོས་བསླད་མེད་པར་རང་སར་རང་བབས་སུ་བཞག་
ན༑ །བཞི་ཆ་གསུམ་བྲལ་ཡེ་གནས་ཟང་ཀ་མ་འདི་ཀ །རང་བྱུང་ཡེ་གནས་
ཆོས་སྐུའི་རིག་པ་དེ་འདིའོ། །ཡིན་མིན་སྤང་བླང་རེ་དོགས་འཛིན་རྩོལ་དེ་
སྐུར་ཐོངས། །གསལ་ལོ་སྟོང་ངོ་སྙམ་པའི་སྤུ་རིས་དེ་མ་འབྱེད། །ཡེ་བབ་
རྩོལ་བྲལ་བཅོས་མའི་གཏད་སོ་དང་བྲལ་བར། །གཏད་མེད་གུ་ཡངས་བློ་
བདེའི་ངང་དུ་རང་གློད་ཐོངས། །གང་ཤར་ཤར་ཆུག་གང་དྲན་དྲན་དུ་རང་
ཆུག་ཅིག །སྤྲོས་བྲལ་ཆོས་སྐུའི་རྩལ་ལ་བཟང་ངན་ནི་མི་འདུག །ཤར་གྲོལ་
གཉིས་མེད་རིག་སྟོང་གདོད་མ་ཡི་ངོ་བོར། །ཡེ་ནས་བསལ་བཞག་མེད་པ་
ཀ་དག་གི་དགོངས་པ། །ཕྱོགས་དང་དབུས་མཐའ་བྲལ་བའི་ནམ་མཁའ་
ལྟར་གུ་ཡངས། །ཉི་མ་སྤྲིན་ལས་གྲོལ་ལྟར་རང་འོད་དེ་རང་གསལ། །ང་
ཚོ་སྔ་འགྱུར་རྡོ་རྗེ་ཐེག་པ་ཡི་རིང་ལུགས། །ཕ་ཅིག་པདྨའི་ཕ་ཕོགས་བགོ་སྐལ་
248



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
དུ་ཐོབ་པ། །འདི་ཀོ་སྐལ་བཟང་རང་རེའི་སྔོན་སྨོན་གྱི་འབྲས་བུ། །ད་ནི་རེ་
དོགས་གཉིས་འཛིན་སྤང་བླང་དང་བྲལ་བར། །གདོད་མའི་རང་རིག་ངང་
དུ་མ་རྟོགས་པའི་འགྲོ་ཀུན། །ཡེ་ཤེས་ཡེ་མཉམ་ཆེན་པོའི་རྒྱལ་ས་ལ་ཁྲིད་
འགྲོ། །འདི་ཡང་མཆིམས་ཕུ་བྲག་དམར་ཀེའུ་ཚང་གི་ཕུག་ཏུ། །འཆོལ་སྤྱོད་
ནམ་སྤྲུལ་རྒན་པོས་ཐོལ་བྱུང་དུ་ཐལ་ལོ། །
ཀཽ༔ སྤྱན་སྐྱ་ཡོ་ལ་མྱ་ངན་སངས་ཕྱིར་སྙིང་གཏམ་
བརྗོད་པ་བྱིན་རྒྱུད་སྨིན་པའི་ཕོ་ཉ་
བཞུགས།
ན་མོ་གུ་རུ། རྒྱལ་ཀུན་གསང་གསུམ་ཡེ་ཤེས་གཅིག་བསྡུས་པ། །གདོད་
མའི་མགོན་པོ་པདྨ་ཀ་ར་དང་། །དབྱེར་མེད་བཀའ་དྲིན་མཚུངས་བྲལ་བླ་མ་
ཡིས། །བྱང་ཆུབ་བར་དུ་ཁྱོད་ཉིད་སྐྱོང་བར་མཛོད། །ཁྱོད་ཀྱི་ཤ་ཁྲག་ལུས་
ལས་ཆད་པ་ཡི། །སྙིང་ལས་གཅེས་པའི་སྙིང་སྡུག་དམ་པ་དེ། །མི་རྟག་རྐྱེན་
གྱིས་དབང་དུ་གྱུར་པ་དེར། །མྱ་ངན་དྲག་པོས་ནོན་པར་བདག་ཡིད་སྐྱོ། །
འོན་ཀྱང་སྲིད་པ་འཇིག་རྟེན་ཁམས་འདི་ན། །བདེ་སྡུག་སྣ་ཚོགས་མྱོང་བའི་
སྣང་བ་ཀུན། །སྔོན་བསགས་ལས་ཀྱི་ས་བོན་ཉེར་སྨིན་ནས། །བདེ་དང་སྡུག་
249



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བསྔལ་མྱོང་བ་མ་གཏོགས་པའི། །རྒྱུ་རྐྱེན་མེད་པར་བདེ་སྡུག་མྱོང་མི་སྲིད། །
སྲིད་ཞི་གཉིས་སུ་སྣང་ཡང་སེམས་ཀྱི་འཕུལ། །བདེ་སྡུག་ཇི་ལྟར་ཤར་ཡང་
ལས་ཀྱི་དབང་། །རང་བཞིན་རྣམ་དག་བདེ་གཤེགས་སྙིང་པོ་ལ། །མ་རིག་
གཟུང་འཛིན་གློ་བུར་སྒྲིབ་པ་ཡིས། །ཀུན་ཏུ་བཏགས་ཤིང་ཡུན་རིང་གོམས་
བྱས་ནས། །འཁོར་བའི་འཁྲུལ་སྣང་སྣ་ཚོགས་མངོན་པར་གྲུབ། །ཐོག་མེད་
དུས་ནས་ད་ལྟའི་བར་དག་ཏུ། །ཁམས་གསུམ་རིག་དྲུག་བདེ་སྡུག་སྣ་ཚོགས་
ཀུན། །རང་རང་ལས་ཀྱིས་ཉེ་བར་བཀོད་པ་ཡིན། །འདི་ཀུན་དོན་ལ་རང་
སྣང་རྨི་ལམ་དང་། །སྒྱུ་མ་བྲག་ཆ་དྲི་ཟའི་གྲོང་ཁྱེར་དང་། །ཆུ་ཟླ་ཆུ་བུར་མིག་
ཡོར་སྤྲུལ་པ་བཞིན། །རྐྱེན་སྣང་རྟེན་ཅིང་འབྲེལ་འབྱུང་ངོ་བོ་ཉིད། །མ་བརྟགས་
དངོས་པོ་མཚན་མར་སྣང་བ་དེ། །བརྟགས་ན་ངོ་བོ་ངོས་བཟུང་བྲལ་བ་ཡི། །
མེད་པ་གསལ་སྣང་སྟོང་པའི་རང་གཟུགས་ཏེ། །སྣང་བའི་དུས་ན་བདེན་པའི་
རང་བཞིན་མེད། །མེད་ལ་ཡོད་པར་བཟུང་བའི་བཏགས་པ་ཙམ། །ངོ་བོའི་
ཆ་ནས་རང་བཞིན་མེད་པ་སྟེ། །གཞི་མེད་གནས་མེད་ཡུལ་དངོས་གྲུབ་པ་
མེད། །རྣམ་ཀུན་སྟོང་པར་གདོད་ནས་དག་པ་ཡིན། །འཛིན་པའི་སེམས་ཀྱང་
གཞི་མེད་རྩ་བྲལ་ཏེ། །དཔྱད་ན་རྒྱུན་དང་སྐད་ཅིག་ཆ་ཤས་མེད། །ཁ་དོག་
དབྱིབས་མེད་ཕྱོགས་ཆ་མཐའ་དབུས་བྲལ། །བསམ་བརྗོད་བྲལ་བ་ནམ་
མཁའི་རང་བཞིན་ཅན། །འདུས་མ་བྱས་ཏེ་རྒྱུ་རྐྱེན་ཀུན་ལས་འདས། །སྣོད་
250



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
བཅུད་ཆགས་འཇིག་འཕོ་ལྡོག་ཅི་བྱུང་ཡང་། །ནམ་མཁའི་རང་བཞིན་འགྱུར་
བ་མེད་པ་ལྟར། །སྣང་སྲིད་འཁོར་འདས་སྣང་བ་ཅི་ཤར་ཡང་། །རིག་པའི་
ངང་ལ་བཟང་ངན་འཕོ་འགྱུར་མེད། །བུ་ཡོད་སྙམ་པའི་བདེ་དང་དགའ་བ་
ཡང་། །བརྟགས་ན་རང་བཞིན་དངོས་པོར་བདེན་གྲུབ་མེད། །བུ་དང་བྲལ་
བའི་སྡུག་བསྔལ་སྣང་བ་ཡང་། །དོན་ལ་རྨི་ལམ་སྣང་བཞིན་བདེན་གྲུབ་བྲལ། །
ང་ཞེས་འཛིན་པའི་སྒྱུ་ལུས་ཕུང་པོ་ཡང་། །ལེགས་པར་བརྟགས་ན་རྐྱེན་གྱིས་
སྣང་བ་སྟེ། །ང་མེད་ངར་འཛིན་འཁྲུལ་སྣང་ངོ་ཤེས་ན། །བུ་ཞེས་སྣང་བ་འདི་
འང་འཁྲུལ་བའི་ཆོས། །བདེན་མེད་སྤྱོད་པ་རྨི་ལམ་སྒྱུ་མའི་ཚུལ། །ལམ་གྱི་
ཆོས་ཞེས་དུས་གསུམ་རྒྱལ་བས་གསུངས། །འཁོར་འདས་རང་སྣང་ཙམ་
ལས་མེད་པ་དེ། །ཤེས་ན་འཇིགས་མེད་རྡོ་རྗེའི་གདེང་ཆེན་ཐོབ། །ད་ནི་མན་
ངག་སྙིང་གཏམ་མདོ་ཙམ་བརྗོད། །ཐ་མལ་ད་ལྟའི་ཤེས་པ་རང་ག་མ། །མ་
བཅོས་མ་སྒྱུར་རང་བབ་ལྷུག་པར་ཞོག །དེ་ཚེ་ཡིན་མིན་བཟང་ངན་བསལ་
བཞག་བྲལ། །རེ་དོགས་རྟོག་དཔྱོད་སྤང་བླང་མ་བྱེད་པར། །ནམ་མཁའ་
བཞིན་དུ་ཟང་ཐལ་བརྗོད་བྲལ་བ། །ངོ་ཤེས་ཙམ་གྱི་ངང་དུ་འཇོག་པར་གྱིས། །
རྣམ་རྟོག་སེམས་ཀྱིས་བསྒོམས་པ་སྒོམ་མ་མིན། །མི་སྒོམ་སྙམ་པ་དེ་ཡང་
སྒོམ་པ་མིན། །སྒོམ་དང་མི་སྒོམ་ལས་འདས་རྫོགས་པ་ཆེ། །གཏད་མེད་ཧར་
སངས་རྒྱ་ཡན་ངང་དུ་ཞོག །རྣམ་རྟོག་སྐྱེས་ཚེ་ཅེར་གྱིས་བལྟ་བ་གལ། །སེམས་
251



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཐག་ཆོད་ཚེ་རང་ཐོག་འཇོག་པ་གཅེས། །ཡེངས་དང་སྒོམ་མེད་འཇིག་ཆགས་
བྲལ་བ་གནད། །བཟང་ངན་རྐྱེན་དང་འཕྲད་ཚེ་ཆགས་སྡང་སོགས། །ཐོག་
མེད་ངན་གོམས་དབང་དུ་མ་གཏོང་བར། །ལྟ་སྒོམ་སྤྱོད་པའི་གདེང་ཚད་ལྡན་
པར་མཛོད། །སེམས་ལ་ཕན་པའི་གཉེན་པོ་མ་བརྟེན་ན། །གོ་ཡུལ་ཁ་ལྟ་
ཙམ་གྱིས་ག་ལ་ཆོག །རྟོག་ངན་འབུར་འཇོམས་དུག་ལྔ་མ་དག་ན། །བྱར་
མེད་སྟོང་པ་སྨྲས་པས་ག་ལ་ཆོག །བློ་ཟད་རྗེན་པའི་གནས་ལུགས་མ་རྟོགས་
ན༑ །རྟོགས་ལྡན་ཡིན་ཞེས་གྲགས་པས་ག་ལ་ཆོག །ཕྱི་ནང་ཡུལ་མེད་ཟང་
ཐལ་མ་རྟོགས་ན། །སེམས་ངོ་འཕྲོད་ཡོད་སྨྲས་པས་ག་ལ་ཆོག །དགྲ་དང་
མཉེན་གཉིས་མཉམ་པར་མ་རྟོགས་ན། །འཁྲུལ་བ་ཞིག་ལོ་ཙམ་གྱིས་ག་ལ་
ཆོག །སྡུག་དོགས་ཕྱི་ཚིས་རེ་དོགས་མ་སྤངས་ན། །ལྟ་དགོངས་མཐོ་ཞེས་
སྙམ་པས་ག་ལ་ཆོག །ཚེ་འདིའི་འདུན་མ་རླུང་ལ་མ་བསྐུར་ན། །ཆོས་པ་བཟང་
ཞེས་གྲགས་ཀྱང་ག་ལ་ཆོག །དགྲ་འདུལ་གཉེན་སྐྱོང་ཆམ་གྱིས་མ་བཞག་
ན༑ །འཁོར་འདས་བདེན་མེད་སྨྲས་ཀྱང་ག་ལ་ཕན། །རྐྱེན་སྣང་བཟང་ངན་
ལམ་དུ་མ་ཁྱེར་ན། །འཁོར་འདས་རོ་གཅིག་སྨྲས་པས་ག་ལ་ཆོག །ལས་ཀྱི་
འབྲེལ་བའི་སྤུན་མཆོག་དམ་པ་ཁྱེད། །སྙིང་གི་ནོར་བུ་བཞིན་དུ་སྙིང་ནས་
གཅེས། །ད་ལྟ་རྐྱེན་ངན་ཐོག་བབ་ལམ་ཁྱེར་ན། །རྐྱེན་འདི་མཆོག་གི་དངོས་
གྲུབ་འཐོབ་པའི་རྒྱུ། །བློ་ཁ་ནང་དུ་སྐོར་དང་རང་རྒྱུས་ལོན། །གྲོས་འདིར་
252



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ཐུགས་དཔྱད་ཐོངས་དང་བདེན་རྫུན་གསལ། །རང་སེམས་དགྲ་རུ་ལང་ན་
ཁམས་གསུམ་དགྲ། །རང་ངོ་རང་གིས་ཤེས་ན་རང་སེམས་རྩལ། །ཀུན་མཁྱེན་
བླ་མའི་མན་ངག་ཡིད་བཞིན་ནོར། །ཉམས་སུ་ལོན་མིན་འགག་རྩ་རང་ལ་
ཐུག །དེང་དུས་ཆེར་སྙིགས་ལྔ་བདོའི་དུས་ངན་འདིར། །སྙིང་ནས་ཆོས་བཞིན་
སྒྲུབ་པ་ཉིན་སྐར་ཙམ། །བསྒྲུབས་ཀྱང་ཕྱི་ནང་གསང་བའི་བར་ཆད་འབྱུང་། །
བཟང་ངན་ཇི་ལྟར་ཤར་ཡང་ལམ་ཁྱེར་མཛོད། །རོ་སྙོམས་བརྟུལ་ཞུགས་
རྟོགས་པའི་གནད་ལྡན་ན། །བདུད་བཞིའི་གཡུལ་ཆེན་འགྱེད་ཀྱང་རྣམ་པར་
རྒྱལ། །བློ་ཆུང་མདོ་ཤོར་ནམ་སྤྲུལ་འཇིགས་མེད་ངས། །ཚ་བུ་བསད་པའི་
མྱ་ངན་མ་ཐེག་པར། །ཆགས་སྡང་གཏམ་གྱི་བཤལ་སྐྱུག་བྱས་མོད་ཀྱང་། །
ད་ནི་གནས་ལུགས་ལྟ་བའི་རྫོང་ཆེན་འཛིན། །ཁྱེད་ཀྱང་ད་སྔོན་བཞིན་དུ་ཉམས་
ལེན་ལ། །བརྩོན་པ་ལྷོད་མེད་མཛོད་དང་ངོ་མཚར་གནས། །དེ་སྐད་མྱ་ངན་
སངས་པའི་སྙིང་གཏམ་འདི། །སྙིང་གི་བུ་སློབ་སྤུན་ཟླ་སྐྱ་ཡོ་ལ། །ཁ་མང་
ནེ་ཙོའི་གཏམ་གྱི་ལད་མོ་མཁན། །འཆོལ་སྤྱོད་ནམ་སྤྲུལ་རྒན་པོས་གང་ཤར་
བྲིས། ། ༈ ཀྱེ། གསང་སྔགས་སྨིན་གྲོལ་གླིང་གི་སྒྲུབ་གྲྭ་བ་རྣམས་ལ། །
གཡོ་མེད་ཨ་མཚར་གཏམ་གྱི་ཚིག་འགའ་ཞིག་ཞུ་སྙམ། །དཔལ་ཆེན་བཛྲ་
ཀཱི་ལ་ཡ་མཆོག་གི་སྒྲུབ་པ། །ཚུལ་བཞིན་བྱས་པའི་མངོན་འབྲས་མཐོང་
ཆོས་སུ་ངོ་མཚར། །ལས་དང་རྐྱེན་ཕྱིས་སློང་བའི་ལུས་སེམས་ཀྱི་ཟུག་རྔུ། །
253



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རྐྱེན་སྣང་ལམ་དུ་ཁྱེར་བའི་གསང་སྔགས་ཀྱི་ཕ་ཕོགས། །གནད་ལྡན་ཤེས་
པའི་རྣལ་འབྱོར་གཡུལ་རྒྱལ་གྱི་ཚོགས་ལ། །རྣམ་གཉིས་དངོས་གྲུབ་ཐོབ་
པའི་སྔ་ལྟས་དེ་ངོ་མཚར། །སྨན་བཅོས་རིམ་གྲོ་བསླུ་མེད་རྟེན་འབྲེལ་གྱི་ཁྱད་
ཆོས། །བསྒྲུབས་ཀྱང་ལེགས་ལ་མ་བསྒྲུབས་བཏང་སྙོམས་སུ་བཞག་ཀྱང་། །
རེ་དོགས་གཉིས་འཛིན་བྲལ་ན་རང་ཡལ་དུ་འགྲོ་སྐད། །སྣང་སྲིད་དག་མཉམ་
རྡོ་རྗེ་ཕུར་བ་ཡི་དཀྱིལ་འཁོར། །སྐྱེ་འགྲོ་རྩི་ཤིང་ནགས་ཚལ་སྣང་གྲགས་
ཀྱི་ཆོས་ཀུན། །གདོད་ནས་ཡེ་དག་སྲིད་པའི་ཕུར་བ་མཆོག་སྒྲུབས་དང་། །
མི་ཤིགས་རིག་སྟོང་ཕུར་བའི་རང་ཞལ་དེ་མཇལ་བྱུང་། །ཀུན་རྟོག་གཉིས་
སྣང་འཁྲུལ་བའི་དགྲ་བགེགས་ཀྱི་སྙིང་ལ། །ཟང་ཐལ་རྡོ་རྗེ་ཕུར་བའི་མཚོན་
རྣོན་གྱིས་གདབ་ཚེ། །འཁྲུལ་བྲལ་ཡེ་དག་ཀུན་བཟང་ཆོས་སྐུ་ཡི་ཀློང་དུ། །
ཡུལ་མེད་རང་དག་སྣང་སྲིད་ཆོས་སྐུའི་ཀློང་གྲོལ་སོང་། །རྐྱེན་སྣང་མཚན་
མའི་ཉམས་སྣང་ཅི་ལྟ་བུ་ཤར་ཡང་། །འཇིགས་མེད་ཀུན་བཟང་རྡོ་རྗེ་ཕུར་
བ་ཡི་རྒྱལ་པོར། །ཡ་ང་བག་ཚ་མེད་པ་རྣལ་འབྱོར་བའི་ཁྱད་ཆོས། །རྒྱལ་ལོ་
བདུད་བཞིའི་གཡུལ་ལས་རྒྱལ་བ་དེ་ངོ་མཚར། །ཕམ་མོ་གཉིས་འཛིན་རྟོག་
པའི་དགྲ་བགེགས་དེ་ཕམ་མོ། །གསང་ཆེན་རྡོ་རྗེ་འཛིན་པའི་སྒྲ་དབྱངས་ཀྱི་
རོལ་མོ། །རིག་འཛིན་དགའ་བའི་ཚལ་ནས་རང་སྒྲ་རུ་གྲགས་སོང་། །ཧེ་ཧེ།
༈ རབ་འབྱམས་རྒྱལ་ཀུན་ཡེ་ཤེས་གཅིག་བསྡུས་པ། །དྲི་མེད་མཚོར་
254



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
འཁྲུངས་ཨོ་རྒྱན་སྤྲུལ་བའི་སྐུ། །བྱང་ཆུབ་བར་དུ་རིགས་ཀྱི་བདག་པོ་རུ། །
བཞུགས་ནས་བུ་ཁྱོད་ཐུགས་བརྩེས་སྐྱོང་བར་མཛོད། །ཨེ་མ་སྔོན་བསགས་
ལེགས་བྱས་བཟང་པོའི་མཐུས། །རྙེད་དཀའི་རིན་ཆེན་རྟེན་བཟང་ཐོབ་དུས་
འདིར། །དོན་ཆུང་འཇིག་རྟེན་བྱ་བས་མ་གཡེངས་པར། །དོན་ཆེན་གཏན་
གྱི་འདུན་མ་བསྒྲུབ་པར་འཚལ། །ཉི་མའི་གྲིབ་སོ་བཞིན་དུ་གཤིན་རྗེ་ཡི། །
ཁ་རུ་ཇེ་ཉེར་འགྲོ་བའི་ཚུལ་སོམས་ལ། །འཁོར་བར་འཆིང་བྱེད་ཉེ་བ་མཛའ་
བཤེས་ཀྱིས། །ངོ་བསྟོད་བསླུ་བྲིད་བུ་རམ་དུག་སྦྱོར་དེ། །གསོལ་ཚེ་ཐར་བའི་
སྲོག་རྩ་ཆད་སྲིད་པས། །དེ་སླད་ཕ་ཡུལ་གཉེན་ལ་ངོ་འཛིན་སྤོངས། །གཏན་
གྱི་སྐྱབས་གཅིག་བླ་མ་མཆོག་གསུམ་ལ། །ཁྱེད་ཤེས་དྲག་པོས་གསོལ་བ་
ཕུར་ཚུགས་སུ། །ཐོབ་དང་འཕྲལ་ཡུན་བདེ་དགའི་ལེགས་ཚོགས་ཀུན། །ཡར་
ངོས་ཟླ་བཞིན་གོང་ནས་གོང་དུ་འཕེལ། །བྱིན་རླབས་རྩ་བ་དྲིན་ཆེན་བླ་མ་ལ། །
ངོ་ལྐོག་མེད་པར་དམ་ཚིག་ཚུལ་བཞིན་སྲུངས། །དབང་བཞི་ལོངས་ལ་ཐུགས་
ཡིད་གཅིག་དུ་སྲེས། །ཟབ་དོན་མན་ངག་བླ་མའི་ཞལ་ལས་ལོངས། །བློ་
བརྟན་ངོ་ཚ་ཁྲེལ་ཡོད་འདོད་པ་ཆུང་། །ཁྲོ་མེད་གཤིས་བཟང་ཀུན་ལ་མཐུན་
པ་དང་། །གནས་གཅིག་འདུག་ཚུགས་མི་མེད་དབེན་རི་རྟེན། །རིམ་གཉིས་
ལམ་སྒོམས་གདོད་མའི་རྒྱལ་ས་ཟིན། །གང་སྣང་ལྷ་རུ་ཤར་བའི་བསྐྱེད་རིམ་
དང༌། །སྤྲོས་བྲལ་བློ་འདས་ཆེན་པོའི་རྫོགས་རིམ་གཉིས། །ཉམས་ལེན་ཚེ་
255



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འདིར་གྲོལ་བའི་ཉེ་ལམ་སྟེ། །ཉམས་བླང་མི་འདོར་སྲོག་གི་གཏའ་རུ་ཆོངས། །
དགེ་ལ་བརྩོན་འགྲུས་བསྐྱེད་པའི་ཐབས་ཀྱི་མཆིད། །སྙིང་གཅེས་བརྩོན་
འགྲུས་བཟང་པོས་གསུང་བསྐུལ་དུ། །འདི་སྣང་ཆོས་ལ་བརྩོན་འགྲུས་མཐུ་
ལྡན་པའི། །ནམ་སྤྲུལ་བཟའ་མིས་བྲིས་པ་དགེ་གྱུར་ཅིག ། ༈ ཨེ་མ།
ངོ་བོ་གདོད་ནས་ཀ་དག་ཀུན་ཏུ་བཟང་མོ། །རང་བཞིན་ལྷུན་གྲུབ་ངག་དབང་
དབྱངས་ཅན་ལྷ་མོ། །ཐུགས་རྗེའི་རོལ་རྩལ་རྒྱལ་ཡུམ་མཁར་ཆེན་ཌཱཀྐི། །ཀུན་
འདུས་རྗེ་བཙུན་བླ་མས་བུ་ཁྱོད་སྐྱོངས་ཤིག །སྲིད་པ་འདི་ན་སྣ་ཚོགས་སྣང་
བའི་ཆོས་ཀུན། །མི་བརྟན་འགྱུར་བ་སེམས་ཀྱི་ཆོས་ཉིད་ཡིན་ཞིང་། །བདེ་
ཡང་སེམས་ལ་སྡུག་ཀྱང་སེམས་ཀྱི་འཆར་ཚུལ། །སྣང་སྲིད་ཆོས་ཀུན་སེམས་
ཉིད་གཅིག་པུའི་ཆོ་འཕྲུལ། །མ་རིག་ཉོན་མོངས་ལས་བསྐྱེད་སྡུག་བསྔལ་
ཚོར་བ། །ལས་དང་གློ་བུར་རྐྱེན་ལས་བྱུང་བའི་ནད་གདོན། །བྱེད་པོ་གཞན་
མེད་སེམས་ཀྱིས་བཟོས་པ་ཤ་སྟག །ཕྱི་ཡི་རྐྱེན་སྣང་རྩུབ་ཉམས་སྣང་ཆའི་རི་
མོ༑ །ནང་གི་ན་ཚ་སྡུག་བསྔལ་སྣ་ཚོགས་སྣང་ཡང་། །ཀུན་རྟོག་སེམས་ཀྱིས་
སྤྲོས་པའི་རྫུན་རིས་འདི་ཀ །གཞི་མེད་རྩ་བྲལ་རིག་པ་སྟོང་ཆེན་དབྱིངས་
སུ། །མ་བཅོས་རང་སར་ཞོག་དང་རང་གྲོལ་ས་ཟིན། །ཟག་བཅས་ཉེར་ལེན་
ཕུང་པོར་ངར་འཛིན་གྱིས་བཅིངས། །ཀུན་རྟོག་ནད་ཀྱི་སྣང་ཆར་ཟུག་རྔུས་
གསོས་བཏབ། །ང་མེད་ངར་འཛིན་སྒྱུ་མའི་ཕུང་པོ་འདི་ཉིད། །ཞེན་མེད་ཡེ་
256



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ཤེས་ཆེན་པོའི་ངང་དུ་སྦྱངས་མཛོད། །རྒྱབ་བརྟེན་ལྷ་འདྲེ་ཟེར་བ་རིག་པའི་
རང་རྩལ། །འབྱུང་འཁྲུགས་ནད་ཀྱི་ཚོར་བ་ཉམས་ཀྱི་སྣང་ཆ། །ནད་ཅེས་
བརྟགས་ན་ཡེ་སྟོང་གཞི་མེད་རྩ་བྲལ། །ན་མཁན་རང་བཞིན་མ་གྲུབ་སྒྱུ་མའི་
ཆོ་རོལ། །ཀུན་བཟང་ཀློང་ན་བདེ་སྡུག་མཉམ་ཉིད་བརྡལ་བའི། །རང་གྲོལ་
རིག་པའི་གཤིས་ལ་ན་ཚ་མ་གྲུབ། །ན་བའི་ཐོག་མེད་ནས་བསགས་ལས་
ཉོན་སྦྱངས་ཤིང་། །ན་བའི་མཆོག་གསུམ་བླ་མར་དད་གུས་སྐྱེས་ཤིང་། །ན་
བས་མ་གྱུར་འགྲོ་ལ་སྙིང་རྗེའི་སེམས་སྐྱེས། །ན་བས་ཆོས་ཀུན་སྒྱུ་མའི་རོལ་
རྩལ་ཤེས་ཤིང་། །ན་བས་ཉམས་དང་རྟོགས་པར་གེགས་སེལ་བོགས་འདོན།།
རྐྱེན་ངན་སྐྱོན་དུ་མི་བལྟ་དངོས་གྲུབ་རང་བཞིན། །ན་ཚ་སྡུག་བསྔལ་ལམ་
ཁྱེར་བྱང་སེམས་ཕ་ནོར། །བར་ཆད་ཡོན་ཏན་ཤེས་པ་གསང་སྔགས་ཁྱད་
ཆོས། །ན་དགའ་ཤི་སྐྱིད་སྒོམ་པ་རྣལ་འབྱོར་སྤྱོད་ཡུལ། །ནད་ལ་མ་བལྟ་ན་
མཁན་ཡུལ་མེད་ཟང་ཐལ། །ན་ཚའི་ཐོག་དུ་རིག་པ་རྗེན་པར་ཞོག་དང་། །
ན་སྣང་ཆོས་ཉིད་རིག་པའི་ཀློང་དུ་གྲོལ་ངེས། །མ་བཅོས་རིག་པ་རང་བྱུང་
ཡེ་ཤེས་ཆེན་པོར། །ཡེ་ནས་སྐྱེ་འཆི་ན་རྒུད་རྐྱེན་དང་བྲལ་བར། །གུ་ཡངས་
ཉམས་དགའ་མ་བཅོས་རང་བབ་ངང་དུ། །རྩོལ་མེད་ཅོག་གེར་ཞོག་དང་རིག་
སྟོང་ས་ཟིན། །འུ་ཅག་སྔ་འགྱུར་ཐེག་པའི་སྤྱོད་ཡུལ་འདི་ཀ །ཕ་ཅིག་སངས་
རྒྱས་གཉིས་པའི་མན་ངག་འདི་ཉིད། །སྐལ་བཟང་བློ་གྲོས་ལྡན་པའི་ལག་
252



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཏུ་སོན་ཚེ། །ཡལ་བར་མ་དོར་ཉམས་སུ་བླང་བ་གལ་ཆེ། །འདི་ཡང་སྙིང་
བརྩེའི་བུ་མཆོག་ཕྲིན་པོ་གང་ཉིད། །འབྱུང་ཁམས་འདུ་འཁྲུགས་ནད་ཀྱི་རྐྱེན་
སྣང་ཞི་ཆེད། །ཁོ་བོ་ནམ་སྤྲུལ་དབྱངས་ཅན་བཞད་པའི་རྡོ་རྗེས། །གཟིམ་
ཆུང་རིག་འཛིན་དགའ་ཚལ་དེ་རུ་བྲིས་སོ། ། ༈ བསྟན་པའི་བདག་པོ་
རྣམ་འདྲེན་ཤཱཀྱའི་ཏོག །རིགས་སྔགས་འཆང་ཆེན་ཨོ་རྒྱན་ཡབ་ཡུམ་དང་། །
དབྱེར་མེད་ཁྱབ་བདག་དཔལ་ལྡན་བླ་མ་ཡིས། །བྱང་ཆུབ་བར་དུ་དམ་པ་
ཁྱོད་སྐྱོངས་ཤིག །ཀྱེ་ཀྱེ་གསོན་དང་སྙིང་གི་བུ་མཆོག་ཁྱེད། །ཐུན་མོང་སྔོན་
འགྲོ་ནས་བཟུང་དངོས་གཞིའི་བར། །མདོ་སྔགས་ལམ་གྱི་གནད་ཀུན་ཐུགས་
རྒྱུད་ལ། །ངེས་པ་ཇི་བཞིན་ཐུགས་ལ་ངེས་འཇགས་འཚལ། །ཁྱེད་ནི་རིས་
མེད་བསྟན་པའི་མངའ་བདག་ཏུ། །རིན་ཆེན་གསེར་ཁྲིར་མངའ་གསོལ་མཛད་
པ་དེ། །རྩ་གསུམ་སྲུང་མའི་བྱིན་མཐུས་དུས་བབ་པ། །བསྟན་འགྲོའི་རྒུད་
གསོས་རྣམ་རྒྱལ་རྒྱལ་མཚན་ལགས། །བསྟན་པའི་སྙིང་པོ་བཤད་དང་སྒྲུབ་
པ་སྟེ། །དགེ་འདུན་སྡེ་འཛུགས་མདོ་སྔགས་ཆོས་ཀྱི་སྡེ། །ཐུགས་མཐུན་
ཁྲིམས་གཙང་མིང་དོན་མཚུངས་པ་ཞིག །བྱུང་ན་ཐུབ་བསྟན་སྤེལ་བའི་བཤེས་
གཉེན་ལགས། །གངས་ལྗོངས་འདི་ན་དམ་པ་ཇི་སྙེད་པས། །ཁྱིམ་ཆུང་གནས་
ནས་ཁྱིམ་ཆེན་གནས་སུ་བསྙེགས། །བྱིས་དང་སྡིག་གྲོགས་འདུ་འཛིའི་ཁུར་
བོར་བས། །ཆོས་བརྒྱད་རོ་བཞིན་བསྒྱུར་བ་ངོ་མཚར་གནས། །དེ་ཕྱིར་དམ་
258



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
པས་སྔོན་གྱི་དམ་བཅའ་བཞིན། །བསྟན་འགྲོའི་དོན་བཟང་དངོས་བརྒྱུད་དུ་
མ་རུ། །མཛད་དེ་ཚེ་དང་སྒྲུབ་པ་སྙོམས་པ་འདི། །ཡབ་གཅིག་དམ་པ་གོང་
མའི་མཛད་སྲོལ་ལགས། །དགོན་གནས་འཛིན་པའི་འདུ་འཛིའི་རྣམ་གཡེང་
དེ༑ །སྒོམ་ཀྱི་གེགས་སུ་འགྱུར་ཉེན་ཆ་མེད་ཀྱང་། །བསྟན་འགྲོར་སྨན་པའི་
ཐུགས་བསྐྱེད་ཡང་དག་ན། །གཞན་ཕན་འབྱུང་བ་སེམས་དཔའི་ཁྱད་ཆོས་
ལགས། །དང་པོ་ཁྲི་འདོན་བྱེད་མགོ་བརྩམས་ནས་བཟུང་། །སྒོ་གསུམ་བྱེད་
རྩོལ་གང་བྱས་བསྟན་འགྲོའི་དོན། །འབད་མེད་འབྱུང་བའི་ཐེག་ཆེན་སེམས་
བསྐྱེད་དེ། །མ་དོར་དམ་བཅའི་རི་མོ་ཡང་ཡང་བྲིས། །སྐྱིད་སྡུག་ལེགས་ཉེས་
གཏན་གྱི་རེ་ལྟོས་དེ། །བླ་མ་ལྷག་པའི་ལྷ་ལ་ལེགས་བཅོལ་ཏེ། །བཟང་ངན་
འབྲེལ་ཚད་དོན་ལྡན་འགྱུར་བ་རུ། །སྨོན་ལམ་བཟང་པོས་རྒྱས་འདེབས་བྱེད་
པ་གནད། །དུས་དང་གནས་སྐབས་སྤྱོད་ལམ་ཐམས་ཅད་དུ། །བླ་མའི་ཐུགས་
དང་རང་སེམས་དབྱེར་མེད་པར། །བློ་བྲལ་ཀ་དག་གཉུག་མའི་ས་བཟུང་
ནས། །ཡེ་ཤེས་རྒྱལ་པོའི་རང་ཚུགས་ཐུབ་པར་མཛོད། །སྙན་གྲགས་བཀུར་
སྟི་རྙེད་བདེ་མ་ལུས་པ། །བདེན་མེད་འདུས་བྱས་སྒྱུ་མ་ཇི་བཞིན་དུ། །སྙིང་པོ་
མེད་པའི་ཚུལ་ལ་ལེགས་གཟིགས་ནས། །བག་ཡོད་ཞི་དུལ་དམན་པའི་ས་
བཟུང་འཚལ། །བློ་བརྟན་འགྱུར་མེད་ངང་རིང་ཆོག་ཤེས་ལྡན། །ངོ་ཚ་ཁྲེལ་
འཛེམ་ཕྲག་དོག་གཡོ་རྒྱུ་བྲལ། །ཀུན་མཐུན་གཤིས་བཟང་གཏོང་ཕོད་ལྡན་
259



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པ་སོགས། །ཡ་རབས་དམ་པའི་མཛད་བཟང་སྐྱོང་བར་མཛོད། །གོང་མའི་
གདན་སར་བཤད་སྒྲུབ་སྤེལ་ཆེད་དུ། །དགེ་འདུན་འདུ་བའི་ཐབས་སུ་ལེགས་
བརྩོན་ཞིང་། །ཐུགས་མཐུན་ཁྲིམས་གཙང་དམ་བཅའ་བྱེད་བཅུག་སྟེ། །
བསྟན་པ་ཡང་དག་སྐྱོང་བའི་ཐབས་བརྩོན་འཚལ། །བསྟན་ལ་ཞབས་ཏོག་
སྒྲུབ་པ་གཞིར་བྱས་ཏེ། །དབེན་རིར་རིམ་གཉིས་སྒྲུབ་པའི་རྒྱལ་མཚན་ཚུགས།།
ཇི་སྲིད་རྟོག་པ་ཀློང་དུ་མ་གྱུར་པར། །སྒོམ་པའི་དམ་བཅའ་བརྟན་པོ་འཇུག་
མེད་མཛོད། །དམ་པ་གང་ཁྱེད་ནམ་ཡང་མི་བརྗེད་པར། །མཆོག་གསུམ་
ལྷ་ལ་འཕྲིན་ལས་རྩེ་གཅིག་བཅོལ། །མདོ་སྔགས་བསྟན་པ་འཛིན་སྐྱོང་སྤེལ་
བ་ལ། །གེགས་མེད་ཐུགས་བཞེད་ཡོངས་འགྲུབ་སྨོན་ལམ་བགྱི། །འདི་འང་
གཟིམ་ཆུང་རིག་འཛིན་དགའ་ཚལ་ནས། །དུས་མཐའི་གཏེར་མིང་ནམ་སྤྲུལ་
རྒན་བུ་དང་། །སྔགས་སྐྱེས་ཏཱ་རེ་ཟུང་གིས་བྲིས་པ་འདིས། །གང་ཉིད་འཕྲལ་
ཡུན་དགེ་བའི་རྒྱུར་གྱུར་ཅིག ། ༈ འཁོར་འདས་ཀུན་ཁྱབ་དོན་དམ་
གཤིས། །རང་བྱུང་ཡེ་ཤེས་བླ་མ་ཡིས། །རྩོལ་མེད་འོད་གསལ་འགྲོ་ཀུན་
གྱི༑ །སྒྲིབ་གཉིས་མུན་པ་སངས་པར་མཛོད། །ཀྱེ་ཧོ་དལ་འབྱོར་རིན་ཆེན་
འདི། །མི་རྟག་གློག་འདྲ་མྱུར་དུ་འཇིག །ལས་འབྲས་བསླུ་མེད་རྗེས་འབྲངས་
ནས། །འཁོར་བའི་རྒྱ་མཚོར་ཆུད་ཏ་རེ། །ད་རེས་དམ་པའི་ཆོས་དང་མཇལ། །
མྱུར་ལམ་སྙིང་པོའི་གདམས་པ་ཐོབ། །རྩེ་གཅིག་ཉམས་སུ་མ་བླངས་ན། །
260



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
དེ་བས་བསླུས་པ་གཞན་ཅི་ཞིག །ངན་སོང་འཁོར་བའི་སྡུག་བསྔལ་ཀུན། །
རང་སེམས་འཁྲུལ་བའི་དབང་གིས་བྱུང་། །བདག་འཛིན་འཆིང་བའི་མདུད་
རྒྱ་ལྷོད། །འཁྲུལ་བའི་རང་མཚང་རྗེན་པར་ཕུད། །གློག་འདྲའི་ཚེ་འདིའི་སོ་
ཚིས་ཀུན། །སྲིད་བདེའི་རྒྱུ་བྱེད་སྨོས་ཅི་དགོས། །འཁྲུལ་སེམས་བདག་འཛིན་
གསོས་འདེབས་པའི། །ཀློག་དང་བཟླས་མཆོད་ཀུན་ཀྱང་ཞོག །གནས་
ལུགས་སྟོང་དང་བདག་མེད་དོན། །བདེན་གཉིས་དབྱེར་མེད་ཆོས་ཉིད་ལ། །
རང་ངོ་ཤེས་པའི་རྣལ་འབྱོར་བས། །རྩེ་གཅིག་ནན་ཏན་སྒོམ་པ་གནད། །ཐ་
མལ་ད་ལྟའི་ཤེས་པ་ལ། །བཅའ་བཅོས་སྤྲོ་བསྡུ་མ་བྱེད་པར། །ལུས་གནད་
རྩོལ་བ་ལྷོད་པོའི་ངང་། །སང་ངེ་ས་ལེ་ཧད་དེ་བའི། །ངང་དུ་བྱ་ལམ་རྗེས་
མེད་པར། །སྔོན་བསུ་རྗེས་དཔྱོད་དགག་སྒྲུབ་བོར། །གནས་དང་མི་གནས་
ཆེད་འཛིན་གྱིས། །འཇུར་མདུད་མེད་པར་རང་ས་ཟུངས། །ཅི་ཙམ་བཞག་
ཀྱང་ལྷོད་དེ་བ། །ཇི་ལྟར་བྱས་ཀྱང་ས་ལེ་བ། །ཅི་ལ་བལྟས་ཀྱང་ཧ་རེ་བ། །
མཁའ་མཉམ་བདེ་བ་ཆེན་པོའི་ཀློང་། །དམིགས་གཏད་མཚན་མའི་རྟོག་པ་
ཀུན། །མཉམ་པ་ཉིད་ཀྱི་དབྱིངས་སུ་ཞི། །འགྱུ་བའི་རླུང་དང་ཐེ་ཚོམ་གྱི། །
དྲྭ་བ་ཀུན་བྲལ་གཡོ་བ་མེད། །སྤྲོས་བྲལ་ནམ་མཁའ་ལྟ་བུ་ལ། །གོམས་ཤིང་
བརྟན་པར་མ་གྱུར་བར། །ལྟ་བ་གོ་ཡུལ་ཙམ་བཞག་ནས། །འལ་འོལ་ཤར་
ཡང་མི་ཕན་པས། །བྱ་བ་ཀུན་སྤངས་སྒོམ་པ་གལ། །འཁྲུལ་བའི་རླུང་དང་
261



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཡེ་ཤེས་གདིང། །གང་གོམ་སྲང་མདའ་བཞིན་དུ་འོང་། །མ་བཅོས་རང་སར་
འཇོག་པ་ཡི། །གནད་འདི་མ་དོར་མ་བརྗེད་པར། །རང་བབ་ལྷོད་ཀྱིས་འཇོག་
པ་ན། །ངོ་བོ་ངོས་བཟུང་བྲལ་བ་ཡི། །འོད་གསལ་གཉུག་མའི་ཡེ་ཤེས་འདི། །
བཙལ་བས་མི་རྙེད་འཇོག་པ་གནད། །དེ་ལྟར་བསྒོམས་པའི་འབྲས་བུ་ལ། །
ཞི་ལྷག་འབྲེལ་བའི་ཚུལ་མཐོང་སྟེ། །འཁྲུལ་བའི་མུན་པ་དབྱིངས་སུ་འགགས།།
དད་དང་སྙིང་རྗེ་རྩོལ་མེད་སྐྱེ། །སྒོམ་བྱུང་ཤེས་རབ་ཀློང་ནས་རྡོལ། །ཉམས་
སུ་ལོངས་ཤིག་སྐལ་བཟང་རྣམས། །མཆོག་གི་མཆོག་གྱུར་ཐེག་པ་ཆེ། །ཆེན་
པོའི་ཆེ་བ་ཨ་ཏིའི་ལམ། །བླ་མའི་མན་ངག་ལ་བརྟེན་ནས། །སྡུག་བསྲན་
སྙིང་རུས་མ་ཆུང་བར། །བརྩོན་པ་ཆེར་སྐྱེད་སྙིང་གི་གཏམ། །དེ་སྐད་ཚིག་
གི་རི་མོ་འདིར། །ལེགས་པའི་སྡེབ་སྦྱོར་མ་མཆིས་ཀྱང་། །མཚུངས་བྲལ་བླ་
མའི་ཞལ་རྒྱུན་ཡིན། །ལྷག་བསམ་དག་པའི་བསླབ་བྱ་ཡིན། །ལས་སྨོན་
དད་དམ་ལྡན་པ་ཡི། །བུ་མཆོག་ཤེས་རབ་རལ་གྲི་དང་། །སྙིང་གི་དུམ་བུ་
ཆོས་དབྱིངས་དང་། །ལྷུན་གྲུབ་ཟུང་དང་ཌཱཀྐི་མཆོག །ཞི་མཛད་དབང་མོ་
རྣམས་ཀྱི་ངོར། །སྙན་ལུང་ཐེག་ཆེན་ཆོས་གླིང་ནས། །གཟིམ་ཚུང་རིག་འཛིན་
དགའ་ཚལ་དུ། །འཇིགས་མེད་ཏཱ་རེ་ཐབས་ཤེས་ཟུང་། །དགོངས་ཀློང་དབྱེར་
མེད་ངང་ནས་བྲིས། ། ༈ ཀུན་ནས་ཟླུམ་པོ་འོད་ལྔའི་གུར་ཁང་གི་དབུས་
སུ༑ །ཀུན་བཟང་བདེ་ཆེན་རྡོ་རྗེ་བཙུན་མོ་ཡི་ཞལ་བཟང་། །ཀུན་ནས་དགྱེས་
262



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ཆགས་བཞད་པའི་རྣམ་འགྱུར་དེ་ངོམ་ཆེ། །ཀུན་རྟོག་འཁྲུལ་བའི་མུན་པ་རང་
ས་རུ་དེངས་སོང་། །ལྷང་ལྷང་བསྐུལ་བའི་ཚིག་གི་ངལ་བ་ཡང་མ་དགོས། །
དམ་དམ་བསྐྱེད་རིམ་སྒོམ་པའི་རྟོག་པ་ཡང་མ་དགོས། །རང་བཞག་ཡངས་
པ་ཆེན་པོའི་ལྷ་སྔགས་ཤིག་བྱེད་ཚེ། །རང་རིག་དོན་གྱི་མཁའ་འགྲོའི་རང་
ཞལ་དེ་མཇལ་བྱུང་། །དུས་གསུམ་རྟོག་པ་སྔོན་བསུ་རྗེས་དཔྱོད་གང་མེད་
པར། །མ་བཅོས་རང་སར་ཀློད་ཚེ་འཛིན་ཞེན་གྱི་འཆིང་རྒྱ། །ལན་ཚྭ་ཆུ་ལ་
ཐིམ་ལྟར་རང་གྲོལ་དུ་སོང་ནས། །བློ་འདས་ཀ་དག་གཉུག་མའི་རང་ས་དེ་
ཟིན་སོང་། །ཡིན་ཡིན་ཐོས་པའི་ཚིག་སྐམ་བསྐྱར་སྦྱངས་ནི་མ་དགོས། །མཐོ་
མཐོའི་མཚན་སྙན་ཅན་མདུན་འདྲི་རྟོག་ནི་མ་དགོས། །ཡེ་ནས་རང་དང་འབྲལ་
མེད་རིག་པ་ཡི་བཞུགས་ཚུལ། །མ་འཁྲུལ་བཅོས་བསླད་བྲལ་བ་གཉུག་མ་
ཡི་རང་གཤིས། །ཡེ་ནས་འཕོ་འགྱུར་བགྲེས་བྲལ་རིག་པ་ཡི་ངོ་བོ། །གཞན་
ནས་བཙལ་ཞིང་སྒྲུབ་པའི་རྙེད་འཚོལ་ནི་མི་དགོས། །འགྲོ་ཀུན་གཞི་རྒྱུད་བདེ་
ཤེགས་སྙིང་པོ་ཡི་བཞུགས་ཚུལ། །སྙིང་པོའི་ཡེ་ཤེས་ཡེ་ནས་རང་རྒྱུད་དང་
འབྲལ་མེད། །བརྗོད་མེད་ཟང་ཐལ་དོན་གྱི་མཁའ་འགྲོ་དེ་མཇལ་ཚེ། །གཞན་
ནས་བསྐྱེད་བཟླས་སྒོམ་པའི་རེ་བ་དང་བྲལ་དེ། །སྲིད་ཞི་ཡེ་དག་མཉམ་བརྡལ་
ལྷུན་གྲུབ་ཀྱི་ཁྱད་ཆོས། །སྣང་སྲིད་ཡེ་སངས་རྒྱས་པའི་དགོངས་དོན་དེ་
རྟོགས་བྱུང་། །ཨ་ལ་ལ་ཧོ་ཟབ་གསང་རྡོ་རྗེ་ཡི་ཐེག་པའི། །རྨད་བྱུང་ཨ་ཏི་
263



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རྫོགས་པ་ཆེན་པོ་ཞེས་འདི་ཡིན། །ལམ་འདིའི་ཁྱད་ཆོས་ཤེས་སམ་སྔགས་
འཛིན་གྱི་མཆེད་ལྕམ། །བསྐལ་བ་བཟང་ངོ་དགའ་སྤྲོའི་གླུ་དབྱངས་ཤིག་
ལོངས་མཛོད། །ཚིག་འདི་སྤྲོས་ཉམས་ཞེན་པའི་སྡེབ་སྦྱོར་ནི་མེད་ཀྱང་། །
སྔགས་རྒན་ནམ་སྤྲུལ་འཆོལ་བོས་གང་ཤར་དུ་བྲིས་སོ། ། ༈ བུ། སྤྲོས་
མེད་ཀྱི་སྒྲུབ་པ་མཛད་པའི་ཚེ། །སྤྲོས་བཅས་ཀྱི་འཛིན་རྩོལ་བྱེད་མི་དགོས། །
ལྷ་བསྐྱེད་དང་སྔགས་བཟླས་མ་བྱས་ཆོག །རྩོལ་མེད་ཀྱི་ངང་དུ་གནས་པའི་
ཆོག །ལྷ་བསྒོམས་ཀྱང་རུང་ལ་མ་བསྒོམ་རུང་། །དོན་གཏད་མེད་རྒྱ་ཡན་ལྷོད་
པོའི་ངང་། །ཐ་མལ་གྱི་ཤེས་པ་རང་སར་ཞོག །འཛིན་ཞེན་གྱིས་བསྐྱེད་རིམ་
བྱེད་མི་དགོས། །སྔགས་བཟླས་ཀྱང་རུང་ལ་མ་བཟླས་རུང་། །སྒྲ་གང་གྲགས་
རྡོ་རྗེའི་འཛབ་དབྱངས་ཏེ། །འབྱུང་བཞིའི་སྒྲ་ཡེ་ནས་སྔགས་ཀྱི་སྒྲ། །གྲགས་
ཚད་འདི་གྲགས་སྟོང་རོལ་མོའི་གདངས། །ཡིད་གང་ཤར་འཛིན་པའི་སྒྲོག་
ཐག་གིས། །མ་བཅིངས་པར་བློ་འདས་གཉུག་མའི་ངང་། །འཛིན་བྲལ་དུ་
ཞོག་དང་རིམ་གཉིས་ལྡན། །སྣང་བ་འདི་ཐབས་ཀྱི་རང་བཞིན་ལ། །སྟོང་
བ་འདི་ཤེས་རབ་རང་བཞིན་ཏེ། །སྣང་སྟོང་ཟུང་མཉམ་སྦྱོར་གནད་ལྡན་ན། །
བསྐྱེད་རིམ་གྱི་སྤྲོས་པ་དེ་ཀས་ཆོག །ཨ་འཐས་ཀྱི་འཛིན་པས་བསྐྱེད་རིམ་དེ། །
རྫོགས་རིམ་གྱི་སྐབས་སུ་སྤྲོ་མི་དགོས། །དོན་གསལ་སྟོང་རིག་པའི་ས་ཟུངས་
དང་། །རིམ་གཉིས་ཀྱི་རྣལ་འབྱོར་དམ་པ་ལགས། །བུ་སྙིང་བརྩེ་ལྷུན་གྲུབ་
264



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
རྡོ་རྗེའི་ངོར། །འཆོལ་སྤྱོད་མཁན་ནམ་སྤྲུལ་མིང་གིས་བྲིས། །
༈ ཡེ་གཞི་རང་རིག་དོན་གྱི་བླ་མ་ལ་འདུད་དོ། །རང་བབ་འཛིན་མེད་ངང་
ནས་གླུ་དབྱངས་ཤིག་ལེན་འདོད། །ཨ་ཧོ་སྣང་སྲིད་ཆོས་ཀུན་རང་སེམས་
ཀྱི་ཆོ་འཕྲུལ། །སེམས་ཉིད་གཞི་མེད་རྩ་བྲལ་རང་བྱུང་གི་རིག་པ། །ད་ལྟའི་
ཐ་མལ་ཤེས་པ་རང་བབ་ཏུ་ཞོག་དང་། །ས་ལེ་སང་ངེ་ཝ་ལེ་ཧྲིག་གེ་བ་འདི་ཀ །
གཞི་རིག་རང་བྱུང་དོན་གྱི་བླ་མ་དེ་ཡིན་ནོ། །ཤེས་པ་མ་བཅོས་མ་བསྒྱུར་
འཛིན་རྟོག་དང་བྲལ་བ། །སྤང་བླང་རེ་དོགས་ཡིན་མིན་རྟོག་དཔྱོད་ཀྱིས་མ་
བསླད། །སྟོང་ངོ་སྙམ་པའི་སྟོང་འཛིན་ཡིད་དཔྱོད་ཀྱང་མ་བྱེད། །གསལ་ལོ་
སྙམ་པའི་གསལ་ཆ་ངོས་འཛིན་ཡང་མ་དགོས། །སྟོང་གསལ་དབྱེར་མེད་རང་
རིག་གདོད་མ་ཡི་ཆོས་སྐུ། །མ་བཙལ་རང་སར་བཞག་ཚེ་རང་ཞལ་དེ་མཇལ་
བྱུང༌། །མ་བལྟ་ལྷོད་ཀྱིས་གློད་ལ་བློ་འདས་ཀྱི་ངང་དུ། །ཕྱི་ནང་བར་མེད་
ཟང་ཐལ་གཉུག་མ་ཡི་ཆོས་སྐུ། །ཡེ་དག་སྤྲོས་བྲལ་ཡེ་གནས་ཀུན་བཟང་གི་
དགོངས་པ། །རྩོལ་མེད་རང་བཞག་དྲན་པས་མ་ཡེངས་པར་སྐྱོངས་དང་། །
གཉུག་མ་གཤིས་ཀྱི་ཡིན་ལུགས་རྩོལ་མེད་དུ་མཇལ་ངེས། །འདིའང་སྙིང་
བརྩེའི་ཐུབ་རྒྱམ་ཕྲིན་པོ་ཟུང་དགྱེས་ཆེད། །རིག་འཛིན་དགའ་བའི་ཚལ་གྱི་
ཕོ་བྲང་གི་དབུས་སུ། །སྔགས་རྒན་འདུ་ཤེས་གསུམ་པ་ནམ་སྤྲུལ་མིང་དེ་
ཡིས། །སྣང་གསལ་གློག་གི་འོད་ལ་ཤར་མར་དུ་བྲིས་སོ། ། ༈ བུ། རང་
265



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གསལ་འཛིན་མེད་རིག་སྟོང་གཉུག་མའི་ངང་། །མ་བཅོས་རང་བབ་ངང་དུ་
གློད་པ་ན། །ཡེ་གནས་རང་རིག་ཀུན་བཟང་རང་ཞལ་མཇལ། །བློ་འདས་
ཆོས་སྐུའི་ཀློང་དུ་བདེ་བར་བཞུགས། །བྱང་ཆུབ་བར་དུ་མི་འབྲལ་ཤིས་སྨོན་
བཅས། །ཐུབ་རྒྱམ་ལའོ། ། ༈ སྙིང་གི་བུ་མཆོག་དམ་པ་སྙན་དབང་
གསོན་དང་། །ཁོ་བོ་ནམ་སྤྲུལ་སྔགས་རྒན་འདུ་ཤེས་གསུམ་པར། །ཇི་ལྟར་
ན་ཚ་བྱུང་ཡང་སེམས་པ་མ་སྐྱོ། །རང་བྱུང་ཀ་དག་འོད་གསལ་གཞི་ཡི་མཁའ་
ལ༑ །གློ་བུར་སྤྲིན་དང་ན་བུན་ཇི་ལྟར་བྱུང་ཡང་། །ནམ་མཁའ་གཞི་ཡི་ངོ་ལ་
གོས་པ་མི་འདུག །ན་དང་མི་ན་ཞེས་པ་རྟོག་པས་བཏགས་ཙམ། །སྡུག་བསྔལ་
ཆེ་རུང་ཆུང་རུང་བདེ་ཆེན་གཞི་གནས། །ཉོན་མོངས་ཆེ་རུང་ཆུང་རུང་ཡེ་ཤེས་
རྒྱུ་རྐྱེན། །བུ་ཁྱོད་ཕ་རྒན་ནམ་སྤྲུལ་ཁོ་བོའི་བརྒྱུད་པར། །སྲིད་ཞི་མཉམ་
ཉིད་ཤེས་པའི་གདེང་ཚད་ལྡན་ཞིང་། །བདེ་སྡུག་རིག་པའི་རང་རྩལ་ཡིན་པ་
ཤེས་ཚེ། །གཞི་མེད་རྩ་བྲལ་འཁོར་འདས་ཡེ་གྲོལ་ངང་དུ། །གཏད་མེད་གུ་
ཡངས་བློ་བདེ་ཧར་སང་ཡན་པ། །མ་བཅོས་རང་བབ་རང་སར་འཇོག་པའི་
གནད་ཀྱིས། །སྲིད་གསུམ་བདེ་བ་ཆེན་པོའི་རང་གཤིས་མཐོང་ཚེ། །གང་
ཤར་རང་གྲོལ་འཛིན་མེད་ངང་དུ་བཞུགས་མཛོད། །ཆར་སྤྲིན་ཇི་ལྟར་བྱུང་
ཡང་ནམ་མཁའི་རྒྱན་ཆེན། །རྩི་ཐོག་ཇི་ལྟར་སྐྱེས་ཀྱང་རི་བོའི་རྒྱན་ཆེན། །
རྦ་རླབས་ཇི་ལྟར་འཕྱོ་ཡང་རྒྱ་མཚོའི་རྒྱན་ཆེན། །བདེ་སྡུག་ཇི་ལྟར་ཤར་ཡང་
266



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
རིག་པའི་རྒྱན་ཆེན། །འུ་ཅག་ཀློང་ཆེན་བླ་མའི་སྲས་ཀྱི་ཐུ་བོ། །རྐྱེན་ངན་སྐྱོན་
དུ་མི་བལྟ་དངོས་གྲུབ་རང་བཞིན། །བར་ཆད་ཇི་ལྟར་བྱུང་ཡང་ཡོན་ཏན་རྒྱས་
བྱེད། །བདེ་དགའ་བློ་འདས་གཉུག་མའི་ངང་དུ་བཞུགས་མཛོད། །ཀུན་
བཟང་ཐུབ་བསྟན་རྒྱལ་མཚན་དགྱེས་པའི་ཆེད་དུ། །གང་ཤར་སྦ་བསྲི་མེད་
པར་ཤར་མར་བྲིས་སོ། ། ༈ སྙིང་གི་བུ་མཆོག་དམ་པ་ཐུབ་རྒྱམ་ལ། །
སྙིང་ནས་བརྩེ་བའི་གཏམ་འགའ་ཞུ་བས་གསོན། །ཕྲན་ཟུང་སྐབས་སུ་ནད་
ཀྱིས་མནར་བའི་རྐྱེན། །ཡུད་ཙམ་འབྲལ་དགོས་བྱུང་ཡང་ཐུགས་མ་སྐྱོ། །མ་
བཅོས་འོད་གསལ་རིག་པའི་ངང་སྐྱོངས་དང༌། །བློ་བྲལ་ཟང་ཐལ་བླ་མ་ང་
ཉིད་མཐོང་། །གཏད་མེད་རྒྱ་ཡན་ཆེན་པོའི་ངང་སྐྱོངས་དང་། །ཡེ་གནས་ཀ་
དག་བླ་མ་ང་ཉིད་མཐོང་། །ཅིར་སྣང་སྒྱུ་མ་ལྟ་བུའི་ངང་སྐྱོངས་དང་། །གང་
ཤར་རང་གྲོལ་བླ་མ་ང་ཉིད་མཐོང་། །སྣང་སྲིད་དག་པ་ཆེན་པོའི་ངང་སྐྱོངས་
དང༌། །ཡེ་གྲོལ་གཉུག་མའི་བླ་མ་ང་ཉིད་མཐོང་། །གཟུང་འཛིན་ཡུལ་མེད་
ཆེན་པོའི་ངང་སྐྱོངས་དང་། །སྲིད་ཞི་མཉམ་ཉིད་བླ་མ་ང་ཉིད་མཐོང་། །ནམ་
དྲན་བླ་མ་ཟུང་དང་འབྲལ་མི་སྲིད། །མ་བཅོས་རང་བྱུང་དོན་གྱི་བླ་མ་ལ། །
འདུ་འབྲལ་མེད་པར་བླ་མའི་གསང་གསུམ་དུ། །རྟོགས་ན་རང་གཞན་གཉིས་
ཁྱོད་འཛིན་པ་མེད། །ཤར་གྲོལ་རིས་མེད་སྤང་བླང་འཛིན་མེད་ངང༌། །རང་
རིག་རང་ངོ་མ་བརྗེད་གདམས་པའི་མཆོག །འདིའང་རྩིས་མདའ་ཕུན་ཚོགས་
267



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ནོར་གླིང་དུ། །ནམ་སྤྲུལ་ཏཱ་རེ་ཟུང་གིས་བྲིས་པ་དགེ། ༈ ཨེ་མ། སྐྱབས་
གཅིག་མཚུངས་བྲལ་བླ་མ་ཡིས། །བྱང་ཆུབ་བར་དུ་འབྲལ་མེད་སྐྱོངས། །
རྙེད་དཀའ་དལ་འབྱོར་རིན་ཆེན་འདི། །མི་རྟག་སྒྱུ་མའི་དཔེ་དང་མཚུངས། །
འཁོར་བ་གང་སྐྱེས་སྡུག་བསྔལ་རྒྱུ། །དགེ་སྡིག་འབྲས་བུ་བསླུ་བ་མེད། །དེའི་
ཕྱིར་མཚན་ལྡན་བླ་མ་སྟེན། །ཅི་གསུང་བཀའ་བཞིན་ཉམས་སུ་ལོངས། །ཐོས་
དོན་རྒྱུད་ལ་གཞོལ་བའི་ཚེ། །གཉིས་འཛིན་ཉོན་མོངས་གཉེན་པོར་འགྲོ། །
སྟོན་པའི་ཐེག་རིམ་དགུ་བསྟན་ཀྱང་། །ཐེག་དགུའི་རྩེ་རྒྱལ་རྫོགས་པ་ཆེ། །
ཟབ་བཅུད་སྙིང་ཐིག་མན་ངག་མཆོག །བླ་མའི་མན་ངག་བཞིན་སྐྱོང་གནད། །
ཐ་མལ་ད་ལྟའི་ཤེས་པ་ལ། །བཅས་བཅོས་སྤྲོ་བསྡུ་མ་བྱེད་པར། །རང་བབ་
གཉུག་མའི་ངང་དུ་ཞོག །སྤང་བླང་འཛིན་ཞེན་བྲལ་བ་གནད། །ཡེངས་མེད་
སྒོམ་མེད་རིག་པའི་ངང་། །གུ་ཡངས་བློ་བདེའི་རྒྱལ་ས་ཟུངས། །གང་ཤར་
ཆོས་སྐུའི་རྩལ་སྦྱོང་གྱིས། །བློ་འདས་འོད་གསལ་གདོད་མའི་ངང་། །ཀུན་
བཟང་དགོངས་པའི་རང་ངོ་སྐྱོངས། །ཨེ་མ་ཚིག་གསུམ་གཏམ་གྱི་བཅུད། །
སྙིང་གིས་མ་བརྗེད་སྙིང་གྲོགས་ལ། །མདོ་མེད་རྒན་མོའི་ཚིག་འདི་དག །ཚིག་
ཉུང་དོན་འདུས་ཨ་ལ་ལ། ། ༈ ཨེ་ཧོ༔ བདེ་སྟོང་རྡོ་རྗེའི་རོལ་བ་འདུ་འབྲལ་
མེདཿ གཉིས་མེད་དོན་རྟོགས་ཚིག་དང་ཡིད་དཔྱོད་བྲལ༔ སྤང་བླང་ཡེ་ཟད་
རང་བཞིན་ཡོངས་ཤེས་པའི༔ ཆོས་ཉིད་ཁྱབ་བརྡལ་ཆེན་པོའི་དོན་འདི་རྨད
268



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
དཔེ་བྲལ་དོན་གྱི་ནམ་མཁའ་གཡའ་དག་བཞིན འཛིན་རྟོག་ན་བུན་རྨུགས་
འཐིབ་དབྱིངས་སུ་ཡལ༔ བདེ་ཆེན་དོན་གྱི་རྣལ་འབྱོར་རྒྱང་གླུ་ལེན འདི་
བཞིན་དོན་རྟོགས་རྣམས་ཀྱི་ཐུགས་ལ་ཞོག གདོད་ནས་མ་བཅོས་རང་
སེམས་སྤྲོས་དང་བྲལཿ ཐ་མལ་ད་ལྟའི་ཤེས་པ་མ་བཅོས་པརཿ རང་བབ་
ངང་དུ་ལྷན་ནེར་འཇོག་པ་ན༔ ཡེངས་སྒོམ་གཉིས་དང་བྲལ་བའི་ཁྱད་ཆོས་
རྟོགས ཚིག་དང་འདི་ཞེན་མཚོན་པའི་ཡུལ་མེད་དེ༔ དཔེ་བྲལ་ནམ་མཁའ་
ལྟ་བུའི་རང་བཞིན་ལ༔ བཟང་ངན་རེ་དོགས་དགའ་སྡུག་དགག་སྒྲུབ་བྲལ། །
སྤང་བླང་ཡེ་ཟད་བློ་འདས་དོན་རྟོགས་རྨསཿ མ་བསྒུལ་ཆུ་སྣོད་ཞོག་དང་ཆུ་
དྭངས་བཞིན༔ མ་དཀྲུགས་སེམས་ཀྱིས་སྤང་བླང་མ་བྱེད་པརཿ རང་བབ་
ཟང་མ་ཐལ་བྱུང་འདིའི་ངང་དུ༔ ཡེངས་མེད་སྒོམ་བྲལ་སེམས་འདས་རིག་
པ་རྨདཿ ངོ་མཚར་བཞི་ལྡན་སྔགས་ཀྱི་རྣལ་འབྱོར་བསཿ གང་ཤར་མཉམ་
དགའ་ཅི་ཤར་ཡེ་ཤེས་ངང༔ གཏད་མེད་རྒྱ་ཡན་ལྟ་བའི་གླུ་དབྱངས་འདི༔
དམར་ཕྱོགས་མཁའ་འགྲོ་འདུ་བའི་དུས་སུ་བྲིསཿ ནམ་སྤྲུལ་པས་སོ། ། །
༈ འོད་གསལ་རང་ངོ་སྟོན་མཛད་པའི མཚུངས་མེད་བླ་མར་ཕྱག་བགྱིའོ༔
འདི་ཕྱིར་བདེ་བའི་གཏམ་འགའ་སྨྲ མ་བརྗེད་ཐུགས་ལ་འཆང་ན་ལེགསཿ
སྲིད་ན་འདི་ཕྱིར་སྐྱོན་འགྱུར་བ༔ དུག་ཆེན་ལྔ་ལས་གཞན་ཡོད་མིན༔ བློ་
ལྡན་རང་དོན་ཤེས་རྣམས་ཀྱིས༔ རང་གིས་རང་ལ་བལྟ་བ་གནད༔ སེམས་
269



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འདི་རྣམ་རྟོག་རླབས་ཀྱིས་དཀྲུགསཿ ཆོས་བརྒྱད་བདུད་ཀྱི་དབང་ཤོར་ཞིང
ཞི་ལྷག་རྣལ་འབྱོར་ཚུལ་མཐུན་དཀོན དེའི་ངང་མི་ཚེ་ཟད་པ་ཕངསཿ རྣམ་
རྟོག་ཆུ་ཡི་གཉེར་མ་འདྲ རང་དགར་བཞག་ན་ཟད་མཐའ་མེདཿ ཇི་ཙམ་
བསམ་ཀྱང་སྙིང་པོ་མེད༔ ཉོན་མོངས་སྡུག་བསྔལ་རང་བཞིན་ཡིན རྟོག་
མང་ཕྱམ་གྱིས་མ་བསྐྱུར་ན༔ བྱིས་པའི་རྡེའུ་ཤིང་འཆང་བ་ལྟརཿ དེ་རྒྱུན་
འབྱམས་པ་འཁྲུལ་བའི་གཞི སེམས་ཀྱི་ངོ་བོར་བལྟས་པའི་ཚེ༔ གཞི་མེད་
རྩ་བྲལ་ངོ་བོས་སྟོང༔ སྟོང་ལ་རང་བཞིན་གསལ་བ་དེ༔ སྟོང་གསལ་དབྱེར་
མེད་རིག་པའི་ངངཿ གནས་པའི་ཚུལ་ཀུན་མ་ནོར་བརཿ མཚུངས་བྲལ་བླ་
མའི་ཞལ་ནས་རྟོགསཿ སྙིང་གི་བུ་མཆོག་པད་ཚེ་ལཿ སྨྱོན་མ་ཏཱ་རེས་སྨྲས་
པ་དགེ བུ་ཁྱོད་འོད་གསལ་རང་ཞལ་མཇལཿ གདོད་མའི་མགོན་པོའི་སར་
ཕྱིན་ཤོག ནམ་སྤྲུལ་པས་སོ༔ ༈ རང་བཞིན་འོད་གསལ་སྤྲོས་བྲལ་ཕོ་བྲང་
རང་རིག་དོན་སྟོན་བླ་མར་ཕྱག་བགྱིས་ནས༔ རང་སེམས་མ་བཅོས་
གཏད་མེད་རྒྱ་ཡན་ངང༔ རང་བབ་ཤུགས་འབྱུང་ཉམས་དགའི་ཚིག་འདི་
རྡོལཿ རིག་འཛིན་བླ་མ་བརྒྱུད་པའི་བཀའ་དྲིན་ལས༔ རིག་པ་ཡེ་ཤེས་ཆེན་
པོའི་རང་ཞལ་མཇལཿ རིག་རིག་མིག་གིས་ཚིག་ཚོགས་མ་སྦྱངས་ཀྱངཿ རིག་
སྟོང་ཆོས་སྐུའི་ཀློང་ནས་ཉམས་རྩལ་འབརཿ དབྱིངས་རིག་ཟུང་འཇུག་འོད་
གསལ་གཉུག་མའི་བབ རང་བཞིན་ཤེས་ལ་བཅས་བཅོས་སྤྲོ་བསྡུ་བྲལ
270



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ཐ་མལ་ད་ལྟའི་ཤེས་པ་འདི་ཀའི་ངརཿ རང་བབ་ལྷོད་ཀྱིས་བཞག་ཚེ་རང་
ངོ་མཐོང དེ་ཚེ་ས་ལེ་སང་ངེ་ཧྲིག་གེ་བ༔ བཟང་ངན་སྤང་བླང་དགག་སྒྲུབ་
རེ་དོགས་བྲལཿ བསམ་དང་བསམ་པར་བྱ་བ་རྡུལ་ཙམ་མེདཿ བསམ་མེད་
བུ་ཆུང་ལྷ་ཁང་བལྟ་བ་བཞིན༔ ཚོགས་དྲུག་སྣང་བའི་ཡུལ་སྣང་མ་འགག་
ཀྱངཿ ཡུལ་ལ་དེར་འཛིན་རྟོག་དཔྱོད་བྲལ་བར་གནསཿ རྒྱ་མཚོའི་རླབས་
དང་ནམ་མཁའི་ན་བུན་བཞིན རང་ལས་བྱུང་ཞིང་རང་གི་ངང་དུ་དེངས༔
ཀུན་རྟོག་སེམས་ཀྱི་རྒྱ་མཚོ་མེར་བ་འདིརཿ ཆེད་འཛིན་གཉེན་པོས་དབྱུག་
མདུང་མ་མཛད་དང༔ ཆུ་སྙོག་མ་བསྒུལ་རང་སར་དྭངས་པ་བཞིན༔ བློ་བྲལ་
ཀ་དག་གཉུག་མའི་རང་ས་ཟིན རྒྱུ་ལས་མ་བྱུང་འབྲས་བུ་ལྷུན་གྱིས་གྲུབ
ལུང་ལས་མ་བྱུང་མན་ངག་གསང་བའི་ལམཿ སེམས་ལས་མ་བྱུང་ཡེ་ནས་
མངོན་སངས་རྒྱསཿ འབད་མེད་ཆོས་སྐུའི་གཏན་སྲིད་ཟིན་ནས་གདའ རྩོལ་
མེད་རང་བཞག་ཨ་ཏིའི་དགོངས་དོན་འདི༔ རྩོལ་བཅས་རྟོག་གེས་བསམ་
དཔྱོད་ཡུལ་ལས་འདསཿ དོན་དམ་གནད་འདི་ཚོགས་བསགས་སྒྲིབ་སྦྱངས་
དང དད་མོས་ཁོ་ནས་མཐུ་ལས་ཐབས་གཞན་བྲལ༔ ཨེ་མ་ཕྱོགས་དང་
རིས་མེད་ཕོ་བྲང་དུ༔ རང་བྱུང་ཀུན་བཟང་རིག་པའི་རྒྱལ་པོ་ངསཿ བདེ་ཆེན་
མཁའ་དབྱིངས་སྟོང་པའི་བཙུན་མོ་དངཿ གང་ཤར་རང་གྲོལ་བློན་པོའི་ཚོགས་
བཅས་ཀྱིསཿ མི་གཡོ་མཉམ་ཉིད་ཏིང་འཛིན་ཟས་སུ་རོལ༔ ཆོས་ཉིད་གྲགས་
271



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྟོང་རྡོ་རྗེའི་གླུ་བླངས་ཤིངཿ འོད་གསལ་འཕོ་བྲལ་དགའ་བའི་བྲོ་གར་བརྡུང
ཐུག་འཕྲད་རང་གྲོལ་དྲག་པོའི་བརྟུལ་ཞུགས་ཀྱིསཿ གཉིས་འཛིན་རྟོག་
ཚོགས་ཆོས་ཉིད་དབྱིངས་སུ་བསྒྲལ འཁོར་འདས་མཉམ་པ་ཆེན་པོར་མངའ་
དབང་སྒྱུརཿ མི་གནས་ཆོས་སྐུ་ཆེན་པོའི་རྒྱལ་སྲིད་ཟིན༔ ཨེ་མ་ཆེ་བའི་ཆེ་
བ་གསང་སྔགས་ཆོསཿ ཉེ་བའི་ཉེ་ལམ་རྡོ་རྗེ་ཐེག་པའི་ལམ མྱུར་བའི་མྱུར་
ལམ་ཨ་ཏི་ཡོ་གའི་ཆོས༔ ཟབ་ལས་ཡང་ཟབ་པདྨའི་ཐུགས་ཀྱི་བཅུད༔ འབད་
མེད་ཚུལ་བཞིན་རྟོགས་པ་སྐལ་བ་བཟངཿ བླ་མ་ལྷག་པའི་ལྷ་ཡི་བཀའ་དྲིན་
གྱིསཿ འཁྲུལ་བྲལ་རྒྱལ་བའི་དགོངས་དོན་ཡང་དག་རྟོགསཿ སྙིགས་དུས་
སྐྱེ་བོ་མགུ་རུང་མ་མགུ་རུངཿ བློ་བདེ་གུ་ཡངས་ངང་དུ་སྐྱིད་ཉལ་བྱེད༔ དེ་
ལྟར་བྱུང་རྒྱལ་ཚིག་གི་རི་མོ་འདི༔ གནམ་ལོ་གསར་བའི་དཀར་ཕྱོགས་ཚེས་
བཟང་ལཿ དཔལ་ལྡན་བླ་མའི་ཐུགས་ཀྱི་དགྱེས་སྐྱོང་དང༔ མཚོ་རྒྱལ་མི་
མོའི་ཟོལ་འཆང་གཏན་གྱི་གྲོགསཿ ཏཱ་རེ་དེ་ཝཱིས་རྟེན་འབྲེལ་བརྡ་བསྐུལ་དང
ལྷག་བསམ་རྣམ་དག་དགེ་ལེགས་ཉི་མ་དངཿ །ཆོས་ཉིད་རྡོ་རྗེ་ཞི་དབང་
སོགས་ཀྱི་ངོརཿ སྙན་ལུང་ཐེག་ཆེན་གསང་སྔགས་ཆོས་གླིང་དུ༔ སྤྲུལ་མིང་
འཇིགས་མེད་འོད་གསལ་ཉི་མས་བྲིསཿ ༈ མཚུངས་མེད་རྗེ་བཙུན་བླ་མའི
ཞབས་ཀྱི་པདྨ་མོར་འདུད་དོ༔ གསོན་དང་སྙིང་གི་གྲོགས་པོ ཨ་མཚར་
ཚིག་གསུམ་འདིར་བྲི༔ སྙིང་ནས་ཆོས་ཤིག་འདོད་ན༔ ལམ་སྟོན་བཤེས་
272



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
གཉེན་ལེགས་སྟེན༔ དེས་གསུངས་གདམས་ངག་ཡིད་ཟུངསཿ ཉམས་ལེན་
གནད་བརྒྱ་གཅིག་དྲིལཿ དང་པོ་བློ་ལྡོག་རྣམ་བཞིསཿ རྒྱུད་བཅོས་སྤྱོད་ལམ་
རྣམ་བཞིརཿ རྗེ་བཙུན་བླ་མར་གསོལ་ཐོབ སྐྱིད་སྡུག་ལེགས་ཉེས་ཅི་བྱུང
བློ་སྣ་མཆོག་གསུམ་སྐྱབས་འགྲོ མ་རྒན་འགྲོ་དྲུག་ཡོངས་ལཿ བྱམས་དང་
སྙིང་རྗེས་རྒྱུན་སྤྱོད༔ སྡིག་སྒྲིབ་ཉེས་ལྟུང་ཅི་བྱུངཿ སྟོབས་བཞིའི་སྒོ་ནས་
བཤགས་མཛོདཿ ཆོས་ཀུན་སྒྱུ་མའི་རྣམ་རོལ དུས་ཀུན་དགའ་བའི་དཔལ་
སྤྱོད༔ ཀུན་མཐུན་སྐྱིད་སྡུག་ཐེག་པའི༔ ཀུན་གྱིས་བསྟོད་པའི་གནས་གྱིས༔
མི་ཆོས་གཙང་མའི་ཁྲིམས་བཞིན། །རྒྱུན་དུ་དགེ་བའི་ལས་སྤྱོད གྲོགས་
ཀྱི་འཕྱ་སྨོད་མེད་ཕྱིརཿ ཨ་མཚར་ལད་མོ་འདི་ཕུལ ནམ་སྤྲུལ་པས་སོ། །
༈ ཕ་ཅིག་ཨོ་རྒྱན་མཚོ་སྐྱེས་རྗེ ཛ་ལནྡྷ་རའི་རྒྱན་དུ་བཞུགསཿ ཨ་མཚར་
གཏམ་གྱི་ཕྲེང་བ་འདི༔ དཔྱོད་ལྡན་སྙིང་གི་གྲོགས་ཀྱིས་བཞེསཿ རྙེད་དཀའ་
དལ་འབྱོར་མི་ལུས་འདི༔ མི་བརྟན་ཡུད་ཙམ་འཇིག་པའི་ཆོས༔ འཆི་ཚེ་ཕན་
པ་ཆོས་ལས་མེད༔ དགེ་སྡིག་སྤང་བླང་ཚུལ་བཞིན་མཛོད༔ ལམ་སྟོན་དགེ་
བའི་བཤེས་གཉེན་སྟེན གང་གསུང་གདམས་ངག་སྙིང་ལ་ཆོངསཿ དད་གུས་
ཞེ་ས་བཀུར་སྟི་གྱིསཿ དམ་ཚིག་ངོ་ལྐོག་མེད་པར་སྲུངསཿ སྙིགས་དུས་སྐྱེ་
བོར་བློ་མ་གཏོད༔ སྡིག་པའི་གྲོགས་པོར་ཡིད་མ་རྟོན དཀོར་ནག་ཟས་ལ་
མ་འབྱམས་པར༔ སྒྲུབ་པའི་རྒྱལ་མཚན་བཙུགས་ན་ལེགས༔ རྙེད་བཀུར་
273



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྙན་གྲགས་བདུད་ཀྱི་མདལཿ འདི་སྣང་ཆོས་བརྒྱད་དབང་མ་གཏོངཿ སུ་ངོ་
ཆེ་ཡང་ངོ་མ་སྲུངསཿ གྲོང་ཆོག་རྒྱུ་ཟས་མ་སྡུད་པརཿ ཅི་ཡོད་མཆོག་གསུམ་
ཞིང་སར་ཕུལཿ དབེན་རིར་གཅིག་པུར་སྒྲུབ་ཚུགས་ཟུངསཿ འདི་སྣང་ཤོམ་
ར་མ་མང་བརཿ ཕྱི་མར་འགྲོ་གྲབས་ད་ནས་གྱིསཿ མཆོག་གསུམ་བླ་མར་
སྐྱབས་འགྲོ་དངཿ འགྲོ་དོན་བྱང་ཆུབ་སེམས་མཆོག་སྐྱེད༔ དེ་དག་སྔོན་
འགྲོའི་གནད་དུ་ཟུངསཿ སྐྱབས་གཅིག་རྒྱལ་དབང་པདྨ་ལཿ བློ་རྩེ་གཅིག་
གཏོད་ཡང་སྙིང་ཟློསཿ སྣང་གྲགས་རིག་གསུམ་མ་ལུས་པཿ ལྷ་སྔགས་ཆོས་
ཉིད་ཆེན་པོའི་ངངཿ སྣང་སྲིད་དག་མཉམ་ཆེན་པོར་བརཿ སྣང་བ་བླ་མའི་
རོལ་བ་ལཿ དབྱེར་མེད་ཐུགས་ཡིད་བསྲེ་བ་གཅེསཿ འོད་གསལ་གཉུག་
མའི་ངང་སྐྱོང་གནད༔ དངོས་གཞི་ཡིན་པས་མེད་ཐབས་མེད༔ དགེ་རྩ་ཆེ་
ཕྲ་གང་བསྒྲུབ་ཀྱངཿ འགྲོ་ཀུན་བྱང་ཆུབ་ཐོབ་ཕྱིར་བསྔོ༔ འཁོར་གསུམ་
དམིགས་མེད་རྩིས་ཟིན་གནད༔ རྗེས་ཀྱི་བྱ་བའི་གནད་དུ་ཟུངསཿ མདོར་
ན་འཆི་ཀར་མི་འགྱོད་པའི དམ་པའི་ལྷ་ཆོས་གཤའ་མ་ཞིག བསྒྲུབས་ན་
འདི་ཕྱིའི་སྐྱིད་མགོ་ཚུགས༔ ཚུལ་འདི་ཐུགས་ཀྱིས་མཁྱེན་པར་མཛོད༔ སྙིང་
གཅེས་ཨོ་རྒྱན་རྡོ་རྗེ་ལཿ མདོ་མེད་སྨྱོན་མ་ཏཱ་རེ་མསཿ གཡོ་མེད་གཏམ་གྱི་
བདུད་རྩི་འདི༔ གུས་པས་འབུལ་གྱིས་ཐུགས་ལ་ཆོངསཿ ༈ རྗེ་བཙུན་བླ་
མར་ཕྱག་བགྱིས་ནསཿ ཕན་པའི་གཏམ་འགའ་བཤད་ཀྱིས་གསོན༔ རྙེད་
274



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
དཀའ་དལ་འབྱོར་མི་ལུས་འདི༔ དོན་དང་ལྡན་པར་བགྱིས་ན་ལེགསཿ འདུས་
བྱས་ཆོས་ལ་རྟག་བརྟན་མེད༔ ནམ་འཆི་ཆ་མེད་བསྒོམས་ན་ལེགས། །འཁོར་
བའི་གནས་རིས་གང་སྐྱེས་ཀྱངཿ སྡུག་བསྔལ་གནས་ལ་ངེས་འབྱུང་སྒོམས༔
རྒྱུ་འབྲས་ནམ་ཡང་བསླུ་བ་མེད༔ དགེ་སྡིག་བླང་དོར་ཞིབ་པར་མཛོད༔
མཚན་ལྡན་བླ་མ་མིག་བཞིན་སྟེན༔ ཅི་གསུང་གདམས་དོན་ཉམས་སུ་ལོངསཿ
ཅི་མཉེས་ཞབས་ཏོག་ཚུལ་བཞིན་སྒྲུབས༔ མཆེད་ལ་བརྩེ་གདུང་དག་སྣང་
སྦྱོངསཿ རང་རྒྱུད་ཆོས་དང་འདྲེས་ངེས་མཛོད༔ རྣམ་གཡེང་འདུ་འཛིའི་དབང་
མ་གཏོངཿ ཆོས་བརྒྱད་ལམ་ཁའི་རོ་བཞིན་སྐྱུརཿ རྣམ་རྟོག་ཆུ་གཉེར་ཟད་
མཐའ་མེདཿ རྩེ་གཅིག་བསམ་གཏན་བསྒོམ་པ་གལཿ ནོར་མང་གསོག་པ་
སེར་སྣའི་རྒྱུ བསགས་སྲུང་སྤེལ་བ་སྡུག་བསྔལ་གཞི ཅི་ཙམ་བསགས་
ཀྱང་ནམ་ཞིག་འདོརཿ འདོད་ཆུང་ཆོག་ཤེས་སྟེན་པ་གནད གཉེན་མང་
སྡུད་པ་སོ་ཚིས་དཀ༢ མྱ་ངན་ཟུག་རྔུ་སྣ་ཚོགས་འབྱུང༔ འདུས་ཀྱང་ཐ་མ་
འབྲལ་བའི་རྒྱུ༔ འཁོར་སྤང་དབེན་རི་བསྟེན་པ་གནདཿ ཚེ་ཐུང་སྙིགས་མའི་
དུས་འདི་རུ༔ ཐོས་པའི་མཐའ་རྒྱ་མ་ཆོད་ཀྱང་༔ ཟབ་བཅུད་ཉམས་ལེན་
སྙིང་པོའི་གནསཿ དོན་དམ་གནས་ལུགས་རྫོགས་པ་ཆེ༔ ཉམས་སུ་ལེན་པ་
གནད་ཀྱི་མཆོག ཚིག་ལ་སྡེབ་སྦྱོར་ཡོད་མིན་ཀྱང༔ ལྷག་བསམ་རྣམ་པར་
དཀར་བའི་ངངཿ བུ་མཆོག་ཉི་ཟླ་ནོར་བུ་ལཿ འཇིགས་མེད་རྒད་པོས་ཨ་
275



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མཚར་བྲིསཿ
༈ ཨེ་ཧོ ཀ་དག་ཀུན་བཟང་ཆོས་སྐུ་རང་བྱུང་གི་རིག་པ
རྩལ་སྤྲུལ་སྐུ་ཡི་ཚུལ་འཛིན༔ ང་ཅག་འགྲོ་བའི་སྐྱབས་མགོན་བླ་མ་རང་
མཁྱེན་ནོ༔ ཅི་ལྟར་སྣང་བ་འདི་དག་རང་སེམས་ཀྱིས་འཕྲུལ་བའི ཆོས་
འདི་བདེན་མེད་སྒྱུ་མའི་མཁན་པོ་ཁོའི་རྫུན་རིསཿ འཇིག་རྟེན་སྣང་བའི་མི་
རྟོག་དགུ་རྟོག་གི་ཡིག་རིསཿ ཆ་ལུགས་ངེས་མེད་བསྒྱུར་བའི་རྫུན་རྒན་གྱི་
བན་ཚེ༔ ཏ་ཐ་ག་ཏའི་དགོངས་དོན་རང་རྒྱུད་ལ་མེད་ཀྱང་ ཐ་དད་གླུ་ཚིག་
ཅ་ཅོའི་སྒྲ་གདངས་ལ་ཆགས་ནསཿ དེ་འདྲའི་མདོ་མེད་རྒད་པོའི་རྫུན་ཚིག་
གི་ཟེགས་མ ནང་བའི་ལུགས་ན་མེད་དོ་དེང་དུས་ཀྱི་རྟགས་སོ༔ པ་སངས་
ལྟར་དཀར་འཁྲུལ་མེད་བླ་མ་ཡི་གསུང་རྣམསཿ ཕ་ཕོགས་བུ་ལ་ཐོབ་པའི་
སྐལ་ལྡན་གྱི་སྤྱོད་ཡུལ བ་མོར་ཉི་ཟེར་ཕོག་འདྲའི་རང་རྒྱུད་ལ་མེད་པའི
མདོ་མེད་འཆལ་བ་ང་འདྲ་ཁྲེལ་མེད་ཀྱིས་གནས་སོ༔ བརྩེ་གཞོན་བུ་ཆུང་
འཁྲུལ་བའི་ཡོ་ལང་བཞིན་ངོམ་པའི༔ ཚེ་འདི་རྣམ་གཡེངས་ངང་དུ་ཟད་ཟད་
དུ་བཏང་བའི མཛེས་མའི་གཟུགས་ལ་ཆགས་པའི་འདོད་ལྡན་གྱི་མི་ཚོས
ཝ་ཡིས་ཨ་ཀྲད་ཟོས་བཞིན་ཡིན་ལོ་རང་བྱེད་འདུག ཞྭ་ལྟར་བྲག་ཕུག་གྱོན་
ཞིང་ཏིང་འཛིན་གྱི་ཟས་ཟོསཿ ཟས་གོས་གྱི་ན་ཙམ་ལ་བརྟེན་པ་ཡི་བློ་ལྡན༔
དགེ་ལེགས་ཁོ་བོའི་འདི་ཕྱིའི་དོན་ཆེན་དུ་འགྲུབ་ནསཿ ཡང་དག་ཐར་བའི་
276



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ཐེམ་སྐས་མྱུར་མྱུར་དུ་འཛེགས་པཿ རབ་མཛེས་ལྟ་ཡི་བུ་མོའི་འགྲན་ཟླ་རུ་
ངོམ་པའི ལུས་ཆས་ཉུང་རྒྱན་སྤྲས་པའི་དེང་དུས་ཀྱི་མི་ཀུན༔ ཤེས་མེད་
མཐའ་མིའི་སྤྱོད་པ་བདེན་ཞེན་དུ་རློམ་པཿ སངས་རྒྱས་མ་ཐོབ་ཁོ་ཐག་ད་
ལྟ་ནས་ཆོད་དོ༔ ཧ་ཧ་ཀུ་རེ་རྩེ་མཚར་འཁྲུལ་གཏམ་གྱི་ཡིག་རིས ཨ་ལ་མི་
བྲི་དགོས་དོན་མེད་པ་རུ་ཡིན་ཡངཿ ཨ་གྲོགས་འཇིགས་མེད་འོད་གསལ་
དགྱེས་ཕྱིར་དུ་བྲིས་སོ༔ སརྦ་མངྒ་ལཾ༔ ༈ ཛ་ལནྡྷ་རའི་རྒྱན་གཅིག་འགྲོ་
བའི་མགོན༔ མཚུངས་མེད་དཔལ་ལྡན་བླ་མར་ཕྱག་བགྱིས་ནས༔ འཕྲལ་
ཡུན་དགེ་བའི་གཏམ་མཆིད་ཉུང་བསྡུས་ཤིག བཤད་ཀྱིས་ཐུགས་ཀྱི་དཔལ་
བེར་ཆོངས་དང་དགེ དགེ་རྩ་ཆེ་ཕྲ་གང་ཞིག་བསྒྲུབ་པའི་ཚེ༔ བསླུ་མེད་
སྐྱབས་གནས་མཆོག་གྱུར་རྣམ་གསུམ་ལཿ སྙིང་ནས་བྱང་ཆུབ་བར་དུ་སྐྱབས་
འགྲོ་དང་༔ མ་གྱུར་ཉམ་ཐག་འཁོར་བའི་སེམས་ཅན་ཀུན༔ རྣམ་གྲོལ་རྫོགས་
བྱང་ཐོབ་ཕྱིར་སེམས་བསྐྱེད་ཟུངསཿ སྔོན་འགྲོ་ཡིན་པས་གནད་འདི་ཤེས་
པར་མཛོད༔ དངོས་གཞི་མདོ་དང་སྔགས་ཀྱི་ལམ་མཐའ་དག རྙེད་བདེ་
གྲགས་བསྟོད་ཚེ་འདིའི་བློ་སྤོངས་ལཿ གཞན་ཕན་དོན་གཉེར་བྱང་སེམས་
རྩིས་ཟིན་ཞིངཿ དམིགས་པ་དེ་ལས་གཞན་དུ་མི་གཡེང་བརཿ རྩེ་གཅིག་
བརྩོན་པ་དྲག་པོས་ཉམས་སུ་ལོངསཿ རྒྱལ་ཀུན་ཡོངས་འདུས་དཔལ་ལྡན་
བླ་མ་ལཿ ཁྱེད་ཤེས་དད་མོས་དྲགས་པོས་གསོལ་བ་ཐོབ༔ ལུས་དང་ལོངས་
277



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྤྱོད་དུས་གསུམ་དགེ་ཚོགས་འབུལ༔ དུས་གསུམ་བསགས་པའི་སྡིག་ལྟུང་
ཉེས་པ་བཤགས༔ ཚིག་བདུན་རྡོ་རྗེའི་སྒྲ་དབྱངས་ཆད་མེད་སྒྲོགསཿ སྣང་
གྲགས་རིག་གསུམ་བླ་མའི་གསང་གསུམ་བལཿ དབང་བཞི་བླང་ཞིང་ཐུགས་
ཡིད་གཅིག་དུ་སྲེས༔ བཟང་ངན་རོ་སྙོམས་སྣང་ཀུན་སྒྱུ་མ་ལྟརཿ བདེན་
མེད་ཨ་འཐས་འཁྲུལ་བའི་གཞི་རྩ་ཆོདཿ དུས་ཀུན་བདེན་མེད་སྒྱུ་མའི་རྩལ་
སྦྱོང་མཛོད༔ དེ་དག་དངོས་གཞི་ཡིན་པས་མེད་ཐབས་མེདཿ དུས་གསུམ་
བསགས་པའི་དགེ་རྩ་མ་ལུས་པཿ མཁའ་ཁྱབ་འགྲོ་ཀུན་སངས་རྒྱས་ཐོབ་
ཕྱིར་དུ༔ ཕྱོགས་བཅུའི་རྒྱལ་སྲས་ཚོགས་ཀྱིས་བསྔོས་པ་བཞིན བདག་གིས་
དེ་ལྟར་བསྔོའོ་སྙམ་པ་ཡིསཿ རྗེས་མཐུན་བསྔོ་བ་འདི་ཡང་མེད་ཐབས་མེད
དམ་པ་གསུམ་གྱི་གལ་གནད་ཉུང་བསྡུས་འདི༔ དད་ལྡན་མཁས་གྲུབ་རྡོ་
རྗེས་ནན་བསྐུལ་ལྟར ཁོ་མོ་ཏཱ་རེ་ལྷ་མོས་སྨྲས་པ་ལཿ ཡི་གེ་པ་ནི་གཏན་
གྲོགས་ནམ་སྤྲུལ་པསཿ བྲིས་པས་འགྲོ་ཀུན་གྲོལ་བའི་རྒྱུ་རུ་སྨོན།
༈ མཚུངས་མེད་བླ་མར་ཕྱག་བགྱིས་ནསཿ ཕན་པའི་ཚིག་འགའ་ཞུ་བས་
གསོན༔ བློ་ལྡོག་རྣམ་བཞིས་ཆོས་ལ་སྐུལཿ དཔལ་ལྡན་བླ་མ་མིག་བཞིན་
སྟེན ཅི་གསུང་ཟབ་དོན་ཉམས་སུ་ལོངསཿ ངོ་ལྐོག་མེད་པར་དམ་ཚིག་
སྲུངས༔ དབང་བཞི་བླང་ཞིང་ཐུགས་ཡིད་བསྲེ༔ ལྷག་པའི་ལྷ་མཆོག་བསྙེན་
པའི་ཚེ༔ ཀུན་འདུས་ནོར་བུའི་ལུགས་སུ་སྒོམསཿ སྣང་བ་ལྷ་དང་གྲགས་པ་
278



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
གསུངཿ དྲན་རྟོག་ཡེ་ཤེས་ཆེན་པོའི་ངངཿ བཟླས་པ་མི་ཚིག་བར་མ་ཆོད
དད་དང་སྙིང་རྗེས་རྩིས་ཟིན་ཞིངཿ རྣམ་གཡེང་འདུ་འཛིའི་དབང་མ་གཏོང
ཆོས་བརྒྱད་དགྲ་ལ་དོགས་ཟོན་མཛོད༔ སྣང་སྲིད་བདེན་མེད་སྒྱུ་མར་ལྟོས
སྐྱིད་སྡུག་གང་བྱུང་རོ་སྙོམས་མཛོད མདོར་ན་འཆི་ཚེ་མི་འཇིགས་པའི
དཔའ་གདེང་ཐོབ་བམ་རང་རྒྱུད་རྟོགསཿ ཚིག་ལ་སྡེབ་སྦྱོར་མ་མཆིས་ཀྱང་༔
དོན་འདི་ཐུགས་ལ་འཆང་ན་ལེགས༔ དད་ལྡན་མཁས་གྲུབ་རྡོ་རྗེ་ལཿ ནམ་
སྤྲུལ་འཇིགས་མེད་མིང་གིས་བྲིས ༈ སྤྲོས་བྲལ་གདོད་མ་གཞི་ཡི་ཀློངས་
ཡངས་སུ༔ ནམ་ཡང་འབྲལ་མེད་ཟང་ཐལ་གཉུག་མའི་ངང༔ འབྲལ་ཞེས་
སྙམ་པའི་སྣང་བ་ཤར་གྱུར་ཀྱང༔ དོན་ལ་དབྱེར་མེད་སོ་སོར་ཐ་མི་དད༔ ཡེ་
ཤེས་སྙིང་པོ་གར་ཡང་ཐོགས་མེད་ཅིང་༔ དྲན་མ་ཐག་ཏུ་ང་ཉིད་དེ་ན་གད༢
གང་དུ་མ་སོང་གར་ཡང་མ་བྱིན་ལཿ རང་རིག་ཆོས་སྐུའི་ཀློང་དུ་འདུ་འབྲལ་
མེད༔ དེ་ཕྱིར་ཐ་མལ་ད་ལྟའི་ཤེས་པ་ལ བཅས་བཅོས་སྤང་བླང་དགག་སྒྲུབ་
རེ་དོགས་བྲལཿ འཛིན་གཏད་མེད་པར་རང་བབ་ངང་བཞག་ཚེ༔ བློ་བྲལ་
གཉུག་མ་དོན་གྱི་ཡེ་ཤེས་མཇལཿ མ་ཡེངས་མི་བསྒོམས་རང་ངོ་སྐྱོང་ཙ་ན༔
གང་ཤར་ཆོས་སྐུ་ཆེན་པོའི་རྒྱལ་ས་ཟིན༔ ཅེས་པས་གཏམ་འདི་དབྱིངས་
སྐྱེས་དགའ་ཚལ་དུ འཇིགས་མེད་ཏཱ་རེ་ཟུང་གིས་མགྲིན་གཅིག་སྨྲས
༈ ཨ་ཧོ་རང་རིག་སྤྲོས་བྲལ་དོན་གྱི་བླ་མ་དེ་མཆོད་ནསཿ ཤུགས་འབྱུང་
279



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྣང་ཆའི་ཉམས་དགའི་གླུ་ཆུང་ཞིག་ལེན་སྙམ ཀ་དག་གདོད་ནས་རྣམ་དག་
རང་བྱུང་གི་ཆོས་སྐུ༔ རང་བཞིན་འོད་གསལ་ཡེ་ཤེས་ལོངས་སྤྱོད་ཀྱི་རྫོགས་
སྐུ༔ སྣ་ཚོགས་ཐུགས་རྗེ་མ་འགགས་སྤྲུལ་སྐུ་ཡི་རྩལ་རྫོགསཿ སྐུ་གསུམ་
དོན་གྱི་བླ་མའི་རང་ཞལ་དེ་མཇལ་བྱུངཿ ཐ་མལ་ད་ལྟའི་ཤེས་པ་བཅོས་
མེད་ཀྱི་ངང་དུ༔ རང་བབ་རང་སར་འཇོག་པ་རང་བྱུང་གི་ལྟ་བ༔ གཉུག་མ་
མི་ཤིགས་ཟང་ཐལ་ཀ་དག་གི་ངོ་བོརཿ སྒོམ་དང་བསྒོམ་བྱ་སྒོམ་མེད་རྡུལ་
ཙམ་ཡང་མི་མང་ལཿ རྣམ་རྟོག་བཟང་ངན་ཅི་ཤར་ཆོས་སྐུ་ཡི་རང་རྩལཿ ཕན་
དང་གནོད་མེད་ཁང་སྟོང་རྐུན་མ་ཡི་དཔེ་བཞིན ཐོབ་ཤོར་གཉིས་མེད་
བཟང་སྒྲུབ་ངན་དགག་གཉིས་མེད་པརཿ ཅི་ཤར་སྦྲུལ་གྱི་མདུད་པ་རང་
ཞིག་ཏུ་འགྲོ་དང༔ ཤར་གྲོལ་རིས་མེད་བྱ་ལམ་རྗེས་མེད་ཀྱི་དཔེ་བཞིན༔
སྔོན་བསུ་རྗེས་དཔྱོད་བློ་ཡིས་བཅོས་མ་རང་མིན་པརཿ རང་བབ་གཉུག་མའི་
རང་ངོ་སྐྱོང་བ་འདི་གནད་གཅིག བདེ་ཆེན་ཨེ་ཝཾ་འོད་གསལ་ཟུང་འཇུག་
གི་ཡེ་ཤེསཿ བདེ་སྟོང་ཡེ་ཤེས་བསྐྱེད་པའི་ཕོ་ཉ་ལ་བརྟེན་ནསཿ བདེ་གསལ་
ཡེ་ཤེས་དགའ་བཞིའི་ཐབས་ལམ་ལ་དྲངས་ཚེ༔ བདེ་ཆེན་གཉུག་མ་ཡེ་ཤེས་
མངོན་དུ་རང་གྱུར་འོངཿ བདེ་ཡང་བསམ་གཏན་སྤྲོས་པའི་རང་མལ་དུ་ཞེན་
མེད༔ སྡུག་ཀྱང་ཤར་ཆའི་རི་མོའི་སྣང་ཚུལ་ལ་མི་སྐྱོ༔ ཤི་ཡང་ད་ལྟའི་སྣང་
བ་གནས་འགྱུར་གྱི་ཆ་ཙམ༔ ཀུན་ཀྱང་རོ་སྙོམས་གནད་ཤེས་རྟོགས་ལྡན་
280



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
པ་ཀུན་གྱིསཿ ཆོས་སྐུ་སྤྲོས་བྲལ་གཉུག་མའི་ངང་དུ་རང་ཞོག་ལགསཿ དེ་
ལྟར་སྟོང་སྐད་གཏམ་གྱི་རི་མོ་རང་འབྲི་མཁན༔ དུས་མཐའི་བན་སྨྱོན་འཇིགས་
མེད་ཕུན་ཚོགས་དེ་ཡིན་ནོ༔ དགེའོ༔ དགེའོ༔ དགེའོ༔ ༈ ཀྱེ་ཀྱེ་གསོན་
དང་ལས་སྨོན་མཐུན་པའི་གྲོགསཿ གཡོ་མེད་གཏམ་གྱི་མེ་ཏོག་ཚིག་གསུམ་
ཕུལ། །དལ་འབྱོར་རྙེད་དཀའ་འཆི་བ་མི་རྟག་ཅིང་། །ལས་འབྲས་བསླུ་
མེད་འཁོར་བ་སྡུག་བསྔལ་བས། །བློ་ལྡོག་རྣམ་བཞིས་རང་རྒྱུད་ལེགས་
སྦྱངས་ནས། །དོན་ཆེན་དགེ་བའི་ལམ་ལ་མྱུར་དུ་གཞོལ། །བླ་མར་སངས་
རྒྱས་བལྟ་བའི་མོས་གུས་ཀྱིས། །དམ་ཚིག་ངོ་ལྐོག་མེད་པར་ལེགས་སྲུངས་
ཤིང་། །ཅི་གསུང་བཀའ་སྒྲུབས་ཐོས་དོན་རྒྱུད་ལ་གཞོལ། །ཅི་བྱས་ཉོན་
མོངས་གཉེན་པོར་སོང་བ་གཅེས། །འདི་ལྟར་སྣ་ཚོགས་སྣང་བའི་ཆོས་སོ་
ཅོག །བདེན་མེད་སྒྱུ་མ་རྨི་ལམ་ཇི་བཞིན་དུ། །སྙིང་པོ་མེད་པའི་རང་མཚང་
ཤེས་བྱས་ནས། །བདེ་སྡུག་གང་བྱུང་དུས་སུ་རྩལ་སྦྱོང་གྱིས། །མ་མང་མ་
མང་བློ་སྣ་མ་མང་བར། །བརྟན་དགོས་བརྟན་དགོས་རང་ཚུགས་རང་གིས་
ཟུངས། །མ་ཉན་མ་ཉན་སྡིག་གྲོགས་ཁར་མ་ཉན། །སྒྲུབས་ཤིག་སྒྲུབས་ཤིག་
འཆི་ཆོས་གཤའ་མ་སྒྲུབས། ། ༈ སྐྱབས་གཅིག་གུ་རུ་ཡབ་ཡུམ་དང་། །
དབྱེར་མེད་བདུད་འཇོམས་རིན་པོ་ཆེ། །འགྲོ་མགོན་འཕྲིན་ལས་གླིང་པ་རྗེ། །
སྔོན་ནས་འབྲེལ་བའི་ལྷག་པའི་སྐྱབས། །བསྟན་འགྲོའི་རྒུད་མུན་སེལ་བ་
281



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དང༌། །བསམ་པའི་དོན་ཀུན་འགྲུབ་པ་དང་། །རྟེན་འབྲེལ་ཉེས་ཚོགས་ཞི་
བ་དང་། །བྱིན་རླབས་བཙན་ཐབས་འཇུག་པའི་ཆེད། །རྡོ་རྗེའི་ཚིག་བདུན་
འབུམ་ལ་འབུངས། །འདི་ནས་བྱང་ཆུབ་སྙིང་པོའི་བར། །ཟབ་རྒྱས་ཆོས་ལ་
ལོངས་སྤྱོད་ཅིང་། །མི་འབྲལ་ཚོམ་བུར་འཚོགས་པ་ཡི། །སྨོན་པའི་དོན་
རྣམས་མྱུར་འགྲུབ་ཤོག །ཨ་དོན་ཉམས་རྒྱས་ནམ་སྤྲུལ་དང་། །ཨ་པཾ་རིགས་
འཁྲུངས་ཏཱ་རེ་ཡིས། །ཨ་མཚར་བྲི་བ་རང་གཤིས་ཡིན། །ཨེ་མ་ཧོ་ཡ་མྱུར་
འཕྲད་སྨོན། ། ༈ ཐུབ་བསྟན་འཛིན་མའི་ཁམས་སུ་ཡོངས་སྤེལ་ཞིང་། །
མཛད་པའི་སྙན་གྲགས་ཕྱོགས་དུས་ཀུན་དུ་ཁྱབ། །མ་ལུས་འགྲོ་ལ་བུ་ལྟར་
ཐུགས་བརྩེ་བའི། །མཚོ་སྐྱེས་རྡོ་རྗེས་བུ་ཁྱོད་འབྲལ་མེད་སྐྱོངས། །
ཀྱེ་ཀྱེ་གསོན་དང་སྙིང་སྡུག་དམ་པ་ཁྱེད། །ལོ་གཞོན་རྣམ་དཔྱོད་རྣོ་ཞིང་
མྱུར་བའི་ཚེ། །མཉམ་མེད་བླ་མའི་ཞབས་པད་སྤྱི་བོར་སྟེན། །མདོ་རྒྱུད་ལེགས་
བཤད་ཆོས་ཆར་འབེབས་པའི་ཚེ། །དྲི་མེད་ཡིད་ཀྱི་བུམ་པའི་བཅུད་དུ་ཟུངས། །
ཐོས་དོན་ཉམས་ལེན་རྒྱུད་ལ་གཞོལ་བའི་ཚེ། །ཉོན་མོངས་ཁོ་ན་འདུལ་བའི་
ཐབས་ལ་བརྩོན། །བསམ་བསམ་བློ་སྣ་མ་མང་གཡེང་བའི་རྒྱུ། །དལ་དལ་
ཕྱི་བཤོལ་མ་བྱེད་ལྷ་ཆོས་སྒྲུབས། །ཟང་ཟིང་འཇིག་རྟེན་བྱ་བ་འཁྲུལ་བའི་
རྒྱུ༑ །ཟུངས་ཟུངས་རང་ཚུགས་རང་གིས་ཐུབ་པར་མཛོད། །ཡོན་ཏན་ཀུན་
གྱི་གཞི་རྟེན་ཚུལ་ཁྲིམས་ཏེ། །ཚུལ་ཁྲིམས་ལྡན་ན་དོན་གཉིས་ལྷུན་གྱིས་གྲུབ། །
282



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
དེ་ཕྱིར་ཚུལ་ཁྲིམས་མིག་གི་འབྲས་བུ་བཞིན། །སྲུང་བའི་ཐབས་ལ་མཆོག་
ཏུ་འབད་པར་མཛོད། །ཉེས་པ་ཀུན་གྱི་འབྱུང་ཁུངས་འདོད་པ་སྟེ། །ནག་ཆང་
དུག་གི་འབྲས་བུ་ཇི་བཞིན་དུ། །འདི་ཕྱིར་ཕོངས་པའི་ཉེས་པ་ཀུན་སྤངས་
ནས། །ཡ་རབས་དམ་པ་གོང་མའི་རྗེས་སུ་སྙོགས། །དཔལ་ལྡན་བླ་མའི་
མན་ངག་ཇི་བཞིན་དུ། །བསྙེན་ཅིང་སྒྲུབ་པ་སྒོམ་དང་ཉམས་ལེན་ཏེ། །གཡེང་
བ་འདུ་འཛིའི་སྐྱེན་ཁར་མ་ཤོར་བར། །འབད་པ་དྲག་པོས་ཉམས་སུ་བླང་
བ་གནད། །བྱིན་རླབས་རྩ་བ་བླ་མ་གུ་རུ་དང་། །བར་ཆད་ཀུན་སེལ་ཡི་དམ་
ཀུ་མཱ་ར། །དངོས་གྲུབ་མཆོག་སྩོལ་མཁའ་འགྲོ་མཚོ་རྒྱལ་མ། །འཕྲིན་ལས་
ཀུན་སྒྲུབ་ཆོས་སྐྱོང་སེང་ཆེན་རྒྱལ། །སྟེན་དང་འདི་ཕྱིའི་དཔལ་ཀུན་ལེགས་
འཐོབ་འགྱུར། །མདོར་ན་རང་རྒྱུད་ཆོས་དང་འདྲེས་བྱས་ནས། །འཆི་ཚེ་མི་
འཇིགས་གདེང་ཆེན་ཐོབ་པ་ཞིག །བྱུང་ན་ཐུབ་པའི་བསྟན་པར་འཕྲད་པ་ཡི། །
དོན་ལྡན་དགེ་བའི་སྙན་གྲགས་སྲིད་ན་ལྡིར། །ཧ་ཧ་སྔགས་རྒན་འཇིགས་
མེད་ཕུན་ཚོགས་དང་། །ཧེ་ཧེ་སྔགས་སྐྱེས་ཏཱ་རེ་ལྷ་མོ་ཡིས། །ཨ་ཨ་བྱུང་
རྒྱལ་གཏམ་འདི་ལྷག་བསམ་དཀར། །ཨོ་ཨོ་རྒས་པའི་འཆལ་གཏམ་ཡིན་
ནམ་སྙམ། ། ༈ སྙིང་བཞིན་གཅེས་པའི་བུ་མཆོག་དམ་པ་ལགས། །
ཕན་པའི་ཚིག་འགའ་ཞུ་བའི་སྙན་དབང་གསོན། །དལ་བའི་རྟེན་ཐོབ་དམ་
པའི་ཆོས་དང་འཕྲད། །བླ་མས་རྗེས་བཟུང་ཟབ་མོའི་གདམས་ངག་ཐོབ། །
283



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མཐུན་རྐྱེན་ཡོངས་འཛོམས་རང་དབང་ཐོབ་དུས་འདིར། །མྱུར་དུ་འཆི་ཆོས་
གཤའ་མ་སྒྲུབས་ཤིག་ཨང་། །ཚེ་འདི་མི་རྟག་རླུང་གསེབ་མར་མེ་བཞིན། །
འཆི་ཚེ་ལག་སྟོང་འགྲོ་བར་མ་བྱེད་ཨང་། །ཤི་བའི་རྗེས་སུ་ལུས་དང་གྲིབ་
མ་བཞིན། །དགེ་སྡིག་འབྲས་བུ་ནམ་ཡང་བསླུ་བ་མེད། །དེ་ཕྱིར་མི་དགེ་སྡིག་
པའི་ལས་ལ་འཛེམས། །རྣམ་དཀར་དགེ་ལ་ལྷོད་མེད་བརྩོན་ཅིག་ཨང་། །
ཁམས་གསུམ་འཁོར་བའི་གནས་འདིར་གང་སྐྱེས་ཀྱང་། །སྡུག་བསྔལ་གསུམ་
གྱིས་དབང་མེད་རྟག་ཏུ་མནར། །མཐོ་དམན་གང་དུ་སྐྱེས་ཀྱང་སྡུག་བསྔལ་
རྒྱུ༑ །འཁོར་བའི་གནས་ལས་ཐར་ཐབས་བརྩོན་ཅིག་ཨང་། །སྲིད་ཞིའི་ལེགས་
ཚོགས་མ་ལུས་འབྱུང་བའི་གཞི། །ལམ་སྟོན་མཚན་ལྡན་དཔལ་ལྡན་བླ་མ་
སྟེན། །ཅི་གསུང་བཀའ་སྒྲུབས་བསམ་སྦྱོར་དག་པས་སྟེན། །དམ་ཚིག་ངོ་
ལྐོག་མེད་པར་སྲུངས་ཤིག་ཨང་། །ཡོན་ཏན་ཀུན་གྱི་གཞི་རྟེན་ཚུལ་ཁྲིམས་
དང་། །ཆོས་ཀྱི་རྩ་བ་རིན་ཆེན་བྱང་ཆུབ་སེམས། །ཟབ་ཅིང་རྒྱ་ཆེའི་ཉེ་ལམ་
སྔགས་ཀྱི་ཆོས། །སྡོམ་གསུམ་དམ་ཚིག་སྲོག་ལྟར་སྲུངས་ཤིག་ཨང་། །སྡིག་
གྲོགས་བྱིས་པའི་སྐྱེ་བོར་གྲོས་མ་འདྲི། །ཁ་དཀར་ཁོག་ནག་མི་ལ་བློ་མ་
གཏད། །མ་རབས་ངན་སྤྱོད་མཁན་ལ་རྒྱུས་མ་སྦྱིན། །སྡིག་པའི་གྲོགས་པོ་
དུག་བཞིན་འཛེམས་ཤིག་ཨང་། །བསམ་བསམ་འགྲུབ་དུས་མི་གདའ་བློ་
སྣ་ཟུངས། །དགོས་དགོས་ལག་ཏུ་མི་ལོན་ཆོག་ཤེས་ཀྱིས། །འདོད་དོན་ཡིད་
284



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
བཞིན་འགྲུབ་དཀའ་རང་ཚོད་ཟུངས། །བློ་བརྟན་འགྱུར་བ་མེད་པ་གྱིས་ཤིག་
ཨང་། །རྒྱལ་བའི་ཆོས་ཀྱི་སྙིང་པོ་མ་ལུས་པ། །རང་སེམས་འདུལ་བའི་ཐབས་
མཆོག་ཁོ་ནར་གསུངས། །དུས་ཀུན་རང་རྒྱུད་ལེགས་པར་བརྟག་དཔྱད་བྱོས། །
དྲན་ཤེས་བརྟན་པོས་རང་རྒྱུད་སྡོམས་ཤིག་ཨང་། །བྱིན་རླབས་འབྱུང་གནས་
བླ་མར་གསོལ་བ་ཐོབ། །དངོས་གྲུབ་ཀུན་སྩོལ་ཡི་དམ་སྐྱབས་སུ་སྟེན། །བར་
ཆད་ཀུན་སེལ་མ་དང་མཁའ་འགྲོ་སྒྲུབས། །མི་འཇིགས་དཔའ་གདེང་ཐོབ་
པའི་ཐབས་སུ་བརྩོན། །དངོས་སམ་བརྒྱུད་ནས་བསྟན་འགྲོར་སྨན་པ་ཡིས། །
ཐུགས་བསྐྱེད་དམ་བཅའ་ལྷོད་མེད་གྱིས་ཤིག་ཨང་། །དེ་ལྟར་ཨང་ཡིག་བཅུ་
གཅིག་ལ་བརྟེན་ནས། །ཕན་པའི་སེམས་ཀྱིས་བདེན་པའི་ཚིག་འདི་ཀ །
སྙིང་བརྩེ་གར་དབང་རྒྱལ་མཚན་དགྱེས་སྐོང་ཕྱིར། །མདོ་མེད་ནམ་སྤྲུལ་
འཇིགས་མེད་མིང་གིས་བྲིས། ། ༈ སྙིང་གི་བུ་ལ་སྙིང་གཏམ་ཚིག་འགའ་
ཞུ༑ །སྲིད་པ་འདི་ན་སྣ་ཚོགས་སྣང་བའི་ཆོས། །མི་བརྟན་འགྱུར་བ་སེམས་
ཀྱི་ཆོས་ཉིད་དེ། །སྲིད་དང་ཞི་བའི་བདེ་སྡུག་མ་ལུས་ཀུན། །སེམས་དེ་མ་
གཏོགས་བྱེད་པོ་གཞན་མེད་པས། །སེམས་ཀྱི་སྣང་བའི་རྫུན་རིས་འཕྲུལ་
པོ་ཆེ། །མ་བརྟག་སྣ་ཚོགས་སྣང་ལ་ལེགས་བརྟགས་ན། །སྒྱུ་མ་རྨི་ལམ་བཞིན་
དུ་བདེན་གྲུབ་མེད། །སེམས་ཀྱི་ངོ་བོ་གཞི་མེད་རྩ་བྲལ་བས། །ནམ་མཁའ་
ལྟ་བུར་གཞི་ལ་འཕོ་འགྱུར་མེད། །གློ་བུར་སྣ་ཚོགས་བདེ་སྡུག་ཅི་ཤར་ཡང་། །
285



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྤྲིན་དང་ན་བུན་བཞིན་དུ་བདེན་གྲུབ་བྲལ། །སྤྲིན་གྱིས་ནམ་མཁར་གོས་
པ་ག་ལ་སྲིད། །སྤྲིན་དང་ན་བུན་ནམ་མཁའི་དབྱིངས་ལ་དེངས། །དེ་བཞིན་
སྣ་ཚོགས་སྣང་བའི་ཆོས་སོ་ཅོག །བདེན་མེད་སྒྱུ་མའི་ལམ་དུ་རྩལ་སྦྱོང་གནད།།
ན་ཚ་སྡུག་བསྔལ་ལམ་ཁྱེར་གྲོགས་ཀྱི་མཆོག །རྐྱེན་ངན་དངོས་གྲུབ་ཤེས་
པ་ནོར་གྱི་མཆོག །བར་ཆད་ཡོན་ཏན་ཤེས་པ་གསང་བའི་ལམ། །ལྟས་ངན་
གཡང་དུ་འགུགས་པ་སྔགས་ཀྱི་གནད། །ན་བའི་སྒྲིབ་སྦྱོང་ན་བས་ལས་ངན་
འཛད། །ན་བས་མཆོག་གསུམ་བླ་མར་དད་མོས་སྐྱེ། །ན་བས་སྣང་སྲིད་སྒྱུ་
མའི་རོལ་བར་ཤར། །ན་བའི་རྟོགས་པར་གེགས་སེལ་བོགས་འདོན་བྱེད།།
དུག་གསུམ་ནད་གདོན་སེམས་ཀྱི་ཆོ་འཕྲུལ་ཏེ། །རྒྱབ་བརྟེན་འདྲེ་བགེགས་
རང་གི་རྩལ་ལས་བྱུང་། །ལྷ་མེད་འདྲེ་མེད་ལྟ་བའི་རང་ས་ཟུངས། །ན་དང་
མི་ན་སེམས་ཀྱིས་རྟོག་བཏགས་ཙམ། །ན་བྱ་ན་བྱེད་ཟང་ཐལ་བློ་འདས་ངང་། །
ནད་དང་ན་ཡུལ་དམིགས་མེད་ཆོས་སྐུའི་གཤིས། །རང་བབ་བློ་བྲལ་གཉུག་
མའི་ངང་བསྐྱང་ན། །ན་བའི་མཚན་འཛིན་ཆོས་ཉིད་དབྱིངས་སུ་ཡལ། །འོན་
ཀྱང་དེ་འདྲའི་ཁ་སྐད་མཐོན་པོ་དེ། །ཁ་ནས་གང་བྱུང་ལག་ནས་ཤར་མར་
བྲིས། །ཡུན་རིང་ནད་ཀྱིས་མནར་བའི་ཕ་རྒན་ང་། །རང་ལ་གཞལ་ན་དཔེ་
ཐོག་བྲོ་བརྡུང་ལས། །ཉིན་གཅིག་ལམ་དུ་ཁྱེར་བ་མ་ནུས་ཀྱང་། །བུ་སྡུག་
ཁྱེད་ལ་ཕན་པའི་གསལ་འདེབས་ཙམ། །བྲིས་འདི་ཐུགས་ཀྱི་དཔལ་བེར་
286



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ཆོངས་དང་དགེ། །ནམ་ཡང་ནད་ཀྱིས་མནར་བའི་ནམ་སྤྲུལ་བས། །འཕོ་
མེད་ཡེ་ཤེས་རྡོ་རྗེ་མཆོག་ལ་ཕུལ། ། ༈ རབ་འབྱམས་རྒྱལ་བའི་མཁྱེན་
བརྩེ་ནུས་གསུམ་ཀུན། །གཅིག་བསྡུས་འགྲོ་མགོན་ཨོ་རྒྱན་མཚོ་སྐྱེས་རྗེ། །
གང་དང་དབྱེར་མེད་དྲིན་ཆེན་བླ་མ་ཡིས། །གྲོགས་ཁྱེད་བྱང་ཆུབ་བར་དུ་
འབྲལ་མེད་སྐྱོངས། །དལ་སྟོད་བྲག་དཀར་སྐུ་ཁམས་བདེ་བར་བཞུགས། །
གཉིས་སྐྱེས་ཐང་དཀར་རྒོད་པོས་ལྷ་ལམ་འགྲིམ། །ཡངས་པའི་རྒྱལ་ཁབ་
ཀུན་ཏུ་ལྟད་མོ་བལྟ། །མི་རིང་རབ་མཐོའི་བྲག་དཀར་བསྙེགས་ནས་འོང་། །
མ་ཕམ་གཡུ་མཚོ་ཕྱུག་མོ་བདེ་བར་བཞུགས། །གསེར་མིག་ཉ་མོ་གཤོག་
དྲུག་རྒྱ་མཚོར་འགྲོ། །རྒྱ་མཚོའི་གཏིང་མཐའ་ཀུན་ཏུ་གཤོག་རྩལ་ངོམ། །
མི་རིང་ཉ་དང་མཚོ་གཉིས་འཕྲད་ནས་འོང་། །རབ་དཀར་གངས་རི་མཐོན་
པོ་བདེ་བར་བཞུགས། །གདོང་ལྔ་སེངྒེ་དཀར་མོ་རྫ་ལ་འགྲོ། །ཕས་རྒོལ་
གཅན་ཚོགས་ཟིལ་གནོན་གཡུ་རལ་སྤྲུག །མི་རིང་དཀར་ཡག་གངས་རི་
བསྙེགས་ནས་འོང་། །དད་ལྡན་གྲྭ་སློབ་ཚོགས་ཀུན་བདེ་བར་བཞུགས། །
ངེད་ཅག་འཁོར་བཅས་ཡུལ་ཕྱོགས་གཞན་དུ་འགྲོ། །བསྟན་དང་འགྲོ་ལ་ཕན་
པའི་སྤྱོད་བཟང་བསྒྲུབ། །མི་རིང་དཔོན་སློབ་འཕྲད་པའི་སྨོན་ལམ་ཞུ། །
སྐྱེས་མཐའ་འཆི་ཞིང་འདུས་མཐའ་བྲལ་བ་འདི། །འདུས་བྱས་རང་མཚང་
ཡིན་པས་ཐུགས་མ་སྐྱོ། །འུ་ཅག་ནམ་ཡང་འབྲལ་མེད་འགྲོགས་པའི་ཕྱིར། །
287



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གཏན་བདེའི་ལྷ་ཆོས་ལྷོད་མེད་སྒྲུབ་པར་མཛོད། །ངེད་ཅག་དྲན་ན་སྙིང་ནས་
དམ་ཆོས་སྒྲུབས། །དོན་མེད་འདི་སྣང་བྱ་བ་རྒྱང་དུ་སྒྱུར། །བསླུ་མེད་མཆོག་
གསུམ་བླ་མར་དད་གུས་ཀྱིས། །མཐའ་མེད་མ་གྱུར་འགྲོ་ལ་སྙིང་རྗེ་སྒོམས། །
ངོ་ལྐོག་མེད་པར་དམ་ཚིག་ཚུལ་བཞིན་སྲུངས། །ཚོགས་བསགས་སྒྲིབ་
སྦྱོངས་སྒོམ་སྒྲུབ་ཉམས་ལེན་གྱིས། །དེ་ལྟར་མཛད་ན་སྐྱེ་དང་ཚེ་རབས་སུ། །
མི་འབྲལ་ཐེག་ཆེན་དཔལ་ལ་ལོངས་སྤྱོད་ནས། །ནམ་ཞིག་མཁའ་སྤྱོད་སྤྲུལ་
བའི་ཞིང་ཁམས་སུ། །འབུམ་ཕྲག་ཊཱཀྐིའི་སུན་མ་དང་བཅས་ཏེ། །མཁའ་
སྤྱོད་གཙོ་མོའི་ཞབས་དྲུང་ལེགས་འཁོད་ཅིང་། །མ་ལུས་འགྲོ་ཀུན་འདྲེན་
པའི་དཔལ་གྱུར་ཅིག ། ༈ མཚུངས་མེད་དཔལ་ལྡན་བླ་མར་ཕྱག་བགྱིས་
ནས། །སྙིང་གི་བུ་སློབ་རྣམས་ལ་སྙིང་གཏམ་སྨྲ། །དལ་འབྱོར་རྙེད་དཀའ་
ཨུ་དུམ་ཝ་ར་འདྲ། །ནམ་འཆི་ཆ་མེད་འཆི་རྐྱེན་ངེས་མེད་ཅིང་། །འཁོར་བའི་
གནས་འདིར་གང་སྐྱེས་སྡུག་བསྔལ་ཞིང་། །དགེ་སྡུག་འབྲས་བུ་ནམ་ཡང་
བསླུ་བ་མེད། །བློ་ལྡོག་རྣམ་བཞིས་རང་རྒྱུད་ཆོས་ལ་བསྐུལ། །ལམ་སྟོན་
མཚུངས་མེད་བླ་མ་མིག་བཞིན་སྟེན། །ཅི་མཛད་ལེགས་པར་མཐོང་བའི་དད་
མོས་ཀྱིས། །སྡོམ་དང་དམ་ཚིག་མ་ལུས་ཚུལ་བཞིན་སྲུངས། །མ་གྱུར་འགྲོ་
ལ་སྙིང་རྗེ་བྱང་སེམས་སྐྱེད། །སོ་ཐར་སྡོམ་པའི་གཞི་མ་ངེས་འབྱུང་དང་། །
བྱང་སེམས་ངོ་བོ་གཞན་ཕན་དོན་གཉེར་སྒྲུབས། །གསང་སྔགས་ངོ་བོ་དད་
288



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
དང་དག་སྣང་གྱིས། །ངོ་ལྐོག་མེད་པར་བསླབ་ཁྲིམས་བརྟན་པར་གྱིས། །
ལྷག་པའི་ལྷ་མཆོག་མ་ཧཱ་གུ་རུ་དང་། །དངོས་གྲུབ་རྩ་བ་ཡི་དམ་ཕུར་བ་དང་། །
རྒྱལ་ཡུམ་མཚོ་རྒྱལ་གཏན་གྱི་སྐྱབས་སུ་སྟེན། །བར་ཆད་ཀུན་སེལ་ཆོས་
སྐྱོང་སྲུང་མ་སྟེན། །དགེ་བ་བྱས་ཚད་སྦྱོར་དངོས་རྗེས་གསུམ་ལ། །དམ་པ་
གསུམ་གྱིས་ཟིན་པ་གནད་དུ་ཟུངས། །བློ་བརྟན་ངང་རིང་ཚུགས་ཐུབ་རྒྱུད་
དུལ་ཞིང་། །ཞི་དུལ་བག་ཡོད་དམན་པའི་ས་བཟུང་ཞིང་། །སྤྱོད་ལམ་གང་
བྱེད་ཆོས་དང་བསྟུན་པར་གྱིས། །མདོར་ན་རང་རྒྱུད་ཆོས་དང་འདྲེས་བྱས་
ནས། །བསྟན་དང་འགྲོ་ལ་ལྷག་བསམ་དག་པའི་ངང་། །སྒོ་གསུམ་དམ་པའི་
ཆོས་ལ་དྲིལ་བར་མཛོད། །ཚིག་འདི་ཡན་པར་མ་བཞག་ཐུགས་ལ་ཆོངས། །
དོན་འདི་ཡི་གེར་མ་བཞག་ཉམས་སུ་ལོང་། །སྙིང་གཏམ་དེ་ལས་མེད་དོ་དོན་
ལ་རྟོགས། །མྱུར་དུ་ཞལ་མཇལ་འཕྲལ་ཡུན་དགེ་ལེགས་སྨོན། །
༈ ཨེ་ཧོ། སྐྱེ་དུ་མར་ལས་སྨོན་མཉམ་འབྲེལ་བའི། །བུ་སྙིང་སྡུག་ཡིད་
ཀྱི་འཁྲི་ཤིང་ལ། །གཏམ་ཚིག་གསུམ་འཕྲིན་པའི་མེ་ཏོག་མཆོད། །སྙན་ལྷན་
ནེར་གསོན་དང་སྙིང་གི་བུ། །ངན་སྣ་དགུ་ཚང་བའི་མི་བདག་ལ། །ལུགས་
གཉིས་ཀྱི་ཡོན་ཏན་མེད་མོད་ཀྱང་། །འབྲེལ་འདྲིས་ཡུན་རིང་བའི་སྙིང་གྲོགས་
ལ༑ །སྙིང་གཏམ་གྱི་ཚིག་གསུམ་ཞུ་སྙིང་འདོད། །ཐེག་རིམ་དགུའི་འཇུག་
སྒོ་སྐྱབས་འགྲོ་དང་། །མ་འགྲོ་ལ་བརྩེ་བའི་སྙིང་རྗེའི་སྒོས། །གཞན་འགྲོ་
289



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཕན་བསམ་བཟང་གསེར་བཞིན་ཆོངས། །དེ་སྦྱོར་བ་སྔོན་འགྲོའི་གནད་དུ་
ཟུངས། །དོན་དམ་པའི་གནས་ལུགས་དད་པས་རྟོགས། །དུས་གསུམ་གྱི་
སངས་རྒྱས་ལས་ལྷག་པའི། །དྲིན་མཚུངས་མེད་དཔལ་མགོན་བླ་མ་ལ། །ཁྱེད་
ཤེས་ཀྱིས་གསོལ་འདེབས་དབང་བཞི་ལོངས། །གཞི་མ་བཅོས་ངང་ནས་ཐུགས་
ཡིད་སྲེས། །གང་སྣང་གྲགས་དཔལ་རིར་རྩལ་སྦྱོང་གྱིས། །དུས་ནམ་ཞིག་
འདི་སྣང་རྒྱ་རལ་ཚེ། །རང་རིག་པ་བླ་མའི་ཐུགས་དང་བསྲེ། །དེ་འཕོ་བ་ཀུན་
གྱི་རྒྱལ་པོ་ཡིན། །དངོས་གཞི་ཡི་ཉམས་ལེན་མདོར་བསྡུས་ཙམ། །དགེ་ཆེ་
ཕྲ་གང་བསྒྲུབས་ཐམས་ཅད་ཀྱང་། །བསྟན་འགྲོ་བའི་དོན་དུ་སྨོན་འདུན་
བྱོས། །འཁོར་གསུམ་གྱི་བསྔོ་བས་རྒྱས་གདབས་པ། །དེ་རྗེས་ཀྱི་བྱ་བར་
མེད་ཐབས་མེད། །གདམས་མཁན་ལ་གདམས་དོན་གཅིག་མ་འབྱོར། །
གདམས་པའི་དོན་མཚུངས་མེད་བླ་མའི་བཀའ། །གདམས་ཡུལ་མཆོག་ལྷ་
གྲོགས་དགེ་ལེགས་ཀྱིས། །གདམས་དོན་དེ་ཉམས་བླང་ཨ་རེ་དགའ། །དུས་
ནམ་ཞིག་ལྔ་ལྡན་དཔལ་གྱི་རིར། །མགོན་པདྨ་རྒྱལ་པོའི་ཞབས་དྲུང་དུ། །
ལས་འབྲེལ་ཐོགས་ཕ་མ་དང་བཅས་པ། །སྐུ་ཚོམ་བུ་གཅིག་ཏུ་སངས་རྒྱས་
ཤོག ། ༈ ཆགས་སྤྱོད་པདྨ་མ་ཏི་ལ། །ཐབས་ཤེས་བཟའ་བཏུང་ཤ་ཆང་
འབྱོར། །ཆགས་མེད་དགའ་སྟོན་རོལ་བའི་ཚེ། །གྲོགས་ལ་རྩེད་མཚར་ཚུལ་
དུ་བྲིས། ། ༈ དུས་གསུམ་རྒྱལ་བའི་སྤྱི་གཟུགས་པདྨ་འབྱུང་། །ངག་
290



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
དབང་དབྱངས་ཅན་རྣམ་སྤྲུལ་མཚོ་རྒྱལ་མ། །གང་དང་དབྱེར་མེད་འགྲོ་མགོན་
བླ་མ་ཡིས། །དམ་པ་གང་ཁྱེད་བྱང་ཆུབ་བར་དུ་སྐྱོངས་། །དལ་བ་རྙེད་དང་
བསྟན་ལ་མཇལ་ན་ཡང་། །མི་རྟག་འཆི་བ་ནམ་འོང་ཆ་མེད་པས། །འཁོར་
བ་གང་སྐྱེས་སྡུག་བསྔལ་གསུམ་གྱིས་མནར། །དེས་ན་ལས་འབྲས་བླང་དོར་
ཞིབ་པར་མཛོད། །གྲོགས་ཁྱེད་སྔོན་བསགས་རྣམ་དཀར་དགེ་བའི་མཐུས། །
སྐུ་ན་གཞོན་ཞིང་རྣམ་དཔྱོད་ཤེས་རབ་མྱུར། །རང་དབང་རང་ཐོབ་མཐུན་
རྐྱེན་ཕུན་སུམ་ཚོགས། །རྟེན་འདིར་སྙིང་པོ་ལོན་པའི་ཐབས་མཛད་གསོལ། །
བྱིན་རླབས་ཡོན་ཏན་མ་ལུས་འབྱུང་བའི་གཞི། །མཚན་ལྡན་བླ་མ་དགེ་བའི་
བཤེས་གཉེན་མཆོག །བསམ་དང་སྦྱོར་བའི་སྒོ་ནས་ཚུལ་བཞིན་སྟེན། །ཅི་
གསུང་བཀའ་བཞིན་སྒྲུབ་ལ་འབད་འཚལ་ལོ། །བརྒྱད་ཁྲི་བཞི་སྟོང་ཆོས་ཀྱི་
སྙིང་པོའི་བཅུད། །རང་སེམས་ཉོན་མོངས་འདུལ་བའི་ཐབས་སུ་གདམས། །
རྣམ་དག་ཚུལ་ཁྲིམས་བསླབ་པས་རྒྱུད་བསྡམས་ཤིང་། །མང་ཐོས་ལུང་རིགས་
ནོར་བུའི་གཏེར་འཆང་ནས། །མདོ་སྔགས་ཆོས་ཚུལ་རྒྱ་མཚོའི་བཅུད་བླངས་
ཏེ༑ །བསྟན་དང་འགྲོ་བའི་དོན་ཆེན་སྒྲུབ་པར་མཛོད། །དད་དང་སྙིང་རྗེའི་
ཤེས་རྒྱུད་རབ་བརླན་ཏེ། །སྡོམ་གསུམ་བཅས་ཁྲིམས་མིག་འབྲས་བཞིན་དུ་
སྲུངས། །འདོད་ཆུང་ཆོག་ཤེས་ངོ་ཚ་ཁྲེལ་ཡོད་དང་། །གཞུང་བཟང་ངང་རིང་
བློ་བརྟན་འགྱུར་བ་མེད། །སྙིགས་དུས་མ་རབས་སྤྱོད་ལ་དུག་བཞིན་འཛེམ། །
291



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྔོན་བྱོན་གོང་མའི་རྣམ་ཐར་སྐྱོང་བར་མཛོད། །ལྷག་པའི་ལྷ་མཆོག་རྒྱལ་
དབང་པདྨ་དང་། །ཤེས་རབ་ལྷ་གཅིག་རྗེ་བཙུན་འཇམ་པའི་དབྱངས། །སྲིད་
ཞིའི་འཇིགས་སྒྲོལ་ཨཱརྱ་ཏཱ་རེ་མ། །རྣམ་གསུམ་དབྱེར་མེད་ངོ་བོ་གཅིག་ཏུ་
སྒྲུབས། །མདོར་ན་གང་དུ་སྤྱོད་ལམ་ཅི་བྱེད་ཀྱང་། །དྲན་དང་ཤེས་བཞིན་
བག་ཡོད་བརྟན་པོ་ཡིས། །རྒྱལ་གསུང་བསླུ་མེད་ཆོས་དང་རང་རྒྱུད་གཉིས། །
གཅིག་ཏུ་འདྲེས་པའི་ཐབས་སུ་བརྩོན་པར་མཛོད། །དེ་སྐད་མདོ་གོང་བཀྲ་
ཤིས་དགའ་འཁྱིལ་ཐང་། །གཞི་ཆེན་ནམ་སྤྲུལ་མིང་འཛིན་འཇིགས་མེད་
པས། །གཞི་ཆེན་སྤྲུལ་སྐུ་པདྨ་རྣམ་རྒྱལ་ལ། །བསླབ་བྱ་སྙིང་གཏམ་ཚུལ་དུ་
སྨྲས་པ་དགེ། ། ༈ ཀྱེ་ཧོ། སྙིང་གི་བུ་ཡིས་གཏམ་གྱི་འཕྲིན་ཡིག་འབྱོར་། །
དགའ་ཞིང་སྤྲོ་བའི་ཡིད་ཀྱི་པདྨོ་བཞད། །སྔོན་སྨོན་དུས་བབ་གུ་རུ་ཡབ་ཡུམ་
གྱི། །དགོངས་པ་ཆོས་ཉིད་ཀློང་ལས་གཏད་རྒྱ་སད། །ལྔ་བདོ་སྙིགས་མའི་
ཉམ་ཐག་འགྲོ་བའི་དོན། །ཟད་མེད་རིན་ཆེན་གཏེར་གྱི་དབྱིག་འཆང་ན། །
ཡོན་ཏན་ལུས་ཟུངས་བྲལ་བའི་སྙིགས་འགྲོ་ལ། །ཟག་མེད་ཡེ་ཤེས་གཏེར་
གྱི་བགོ་སྐལ་འགྱེད། །སྔོན་སྦྱང་བག་ཆགས་ལས་ཀྱི་འཕྲོ་སད་ཕྱིར། །དམ་
ཚིག་སྲོག་ལ་བབ་ཀྱང་ཉམས་མི་སྲིད། །སྙིགས་དུས་སེར་གཟུགས་བླ་མར་
སྐྱོན་མཐོང་ཅན། །རང་མཐོང་ང་རྒྱལ་ཆེ་བའི་རྨོངས་པ་འགས། །གཏམ་ངན་
མི་ཁའི་འུར་བརྒྱ་སྒྲོགས་ན་ཡང་། །ཨོ་རྒྱན་བླ་མ་མཆོག་དང་ལྷག་པའི་ལྷས། །
292



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
དབུགས་དབྱུང་ལུང་བསྟན་མཛད་ལ་ཐེ་ཚོམ་བྲལ། །གྲོགས་ཁྱོད་ཐུགས་
བདེར་བློ་བརྟན་དམ་ཚིག་སྲུངས། །ཅི་མཛད་ལེགས་མཐོང་མོས་གུས་མ་
མཆིས་ཀྱང་། །སྐྱོན་བརྟགས་དམ་ཚིག་ཉམས་ན་འདི་ཕྱིར་ཕོངས། །བདེ་
སྟོང་འོད་གསལ་རྟོགས་པའི་ཉམས་རྒྱས་ཚེ། །སྣ་ཚོགས་མི་འདོད་ཅི་འབྱུང་
བདེ་ཆེན་གནས། །ཨེ་མ་ཉིད་ཀྱིས་བྲིས་པའི་གཏམ་འདི་ཡང་། །ལྷག་བསམ་
དྲི་མེད་བྲལ་ལ་བདག་ཡིད་སྤྲོ། །ཧ་ཧ། ཞེས་པ་འདིའང་ནམ་སྤྲུལ་འཇིགས་
མེད་པས། ༈ གནས་ཛ་ལན་དྷ་རའི་རྒྱན་ཆེན་པོ། །མགོན་བརྒྱུད་གསུམ་
རིག་འཛིན་བླ་མར་འདུད། །གྲོགས་ཀུན་གྲོལ་རིག་པའི་རྡོ་རྗེ་ལ། །གཏམ་
ཕྲིན་པའི་ཨ་མཚར་ཚིག་གསུམ་ཞུ། །ཐེག་རིམ་དགུའི་འཇུག་སྒོ་སྐྱབས་འགྲོ་
དང་། །མ་འགྲོ་ཀུན་དོན་དུ་བྱང་སེམས་སྐྱེད། །དེ་སྦྱོར་བ་སྔོན་འགྲོའི་གནད་
དུ་ཟུངས། །སྐྱབས་ཀུན་འདུས་ངོ་བོ་བླ་མ་ལ། །ཡིད་ཁྱེད་ཤེས་འགྱུར་མེད་
དད་པ་བརྟན། །གསོལ་བཏབ་དང་དབང་ལེན་ཐུགས་ཡིད་སྲས། །གཞི་
རང་བབ་མ་བཅོས་གཉུག་མའི་ངང་། །རྩལ་གང་ཤར་ཞེན་མེད་རང་གྲོལ་
སྐྱོངས། །ལམ་རེ་དོགས་སྤང་བླང་བྲལ་བ་ཡི། །དོན་བརྗོད་མེད་རིག་པའི་
རང་ངོ་སྐྱོངས། །དུས་ནམ་ཞིག་བེམ་རིག་བྲལ་བའི་ཚེ། །དཔལ་བླ་མར་
ཐུགས་ཡིད་དབྱེར་མེད་བསྲེ། །འདི་གོང་མ་གྲུབ་བརྒྱའི་ཞལ་ལུང་ཡིན། །
ཚིག་འདི་ཡང་གཞི་ཡི་གནད་དུ་ཟུངས། །དགེ་ཆེ་ཕྲ་གང་སྒྲུབ་བསྟན་པ་དང་། །
293



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མ་འགྲོ་ཀུན་སངས་རྒྱས་ཐོབ་ཕྱིར་དུ། །དོན་དམིགས་མེད་འཁོར་གསུམ་
རྒྱས་གདབ་པ། །དེ་རྗེས་ཀྱི་བྱ་བའི་གནད་དུ་ཟུངས། །གནད་དེ་གསུམ་ཚིག་
གི་རི་མོ་འདི། །བྱམས་བརྩེ་བའི་གྲོགས་ཀྱི་ཐུགས་ལ་ཆོངས། །གདམས་
མཁན་ལ་དེ་དོན་མ་འབྱོར་ཀྱང་། །གདམས་དོན་དེ་ཉམས་བླང་ཨ་རེ་དགའ། །
གདམས་ཡུལ་ཉིད་ཡོན་ཏན་ནོར་གྱིས་ཕྱུག །གདམས་པ་འདི་བརྩེ་ཆེན་ལྡན་
ཕྱིར་བྲིས། །ཟུང་སྐུ་ཚེ་རྡོ་རྗེའི་ཁྲིར་བརྟན་ནས། །ཐུགས་བཞེད་དོན་དྲི་བྲལ་
ཟླ་གཞོན་རྒྱས། །ཡོངས་བསྟན་འགྲོའི་རྒུད་པའི་སྨག་རུམ་བསལ། །ལྟོས་
བཅས་ཀྱི་ཀུ་མུད་པད་ཚལ་བཞད། །བདེ་ལེགས་ཀྱིས་ས་གསུམ་མཛེས་གྱུར་
ཅིག །ནམ་སྤྲུལ་པས་སོ། ། ༈ ཀྱེ་མ་ཁམས་གསུམ་འཁོར་བ་འདིར། །སྡུག་
བསྔལ་གྱི་རང་བཞིན་མ་གཏོགས་པའི། །བདེ་བ་ཡི་གོ་སྐབས་ཡེ་མ་མཆིས། །
འདི་བསམ་ན་ཤེས་པ་གཏིང་ནས་སྐྱོ། །ཞོགས་ཤར་བའི་བགྲོད་པའི་ཉི་མ་
འདི། །ད་ཤུགས་ཀྱིས་སོང་བའི་ལ་ཁར་བརྒྱུགས། །ཁྱོད་སྔ་དྲོ་ཟེར་མདངས་
མ་རྒྱས་ན། །ཕྱིས་ནུབ་ཁ་དྲོ་བའི་དུས་མི་ཁོམ། །སྤང་ཐང་ཆེན་སྐྱེས་པའི་མེ་
ཏོག་ཁྱོད། །ད་ཤུགས་ཀྱིས་སོང་བའི་དགུན་ལ་ཐུག །ཁྱོད་དབྱར་དུས་འཛུམ་
ཞལ་མ་རྒྱས་ན། །ད་སྐམ་རན་དུས་ན་འགྱོད་ཀྱང་འཕྱི། །ལུས་འབྱུང་བཞི་
འདུས་པའི་སྙིང་གྲོགས་ཚོ། །དུས་ད་ནས་དམ་ཆོས་མ་བསྒྲུབས་ན། །རྐྱེན་ན་
རྒའི་སྡུག་བསྔལ་དྲག་པོས་མནར། །འཆི་རན་ཀར་འགྱོད་ཀྱང་ཕན་པ་མེད། །
294



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ད་ཚེ་མཇུག་ལུག་གི་མཇུག་མ་འདིར། །འདུག་ལོང་ཁོམ་ཅི་ཡོད་མི་ཤེས་
པས། །བྱ་ཤོམ་ར་མང་པོ་སྒྲིག་ཁོམ་མེད། །དགྲ་འདུལ་དང་གཉེན་སྐྱོང་བྱེད་
ལོང་མེད། །དུས་ད་ལྟ་ཟས་གོས་མལ་སྟན་དྲོ། །སྐྱིད་བདེ་བའི་སྣང་བ་ཤར་
ན་ཡང་། །དགྲ་འཆི་བདག་གཤིན་རྗེ་གློ་བུར་སླེབ། །རྒྱུས་མེད་ཀྱི་བར་དོའི་
འཕྲང་རིང་གཟར། །ཆ་མེད་ཀྱི་ལས་མཁན་ངོ་འཇིགས་ཆེ། །ཆོས་མེད་ཀྱི་
སེམས་ཅན་སྙིང་རེ་རྗེ། །ཤི་ཟེར་དུས་འཇིགས་སྐྲག་ཡུལ་ཁམས་དེར། །དུས་
ཡུན་རིང་མི་འགྲོའི་ཆ་མ་མཆིས། །སོས་དལ་དལ་འདུག་ལོང་མི་གདའ་བས། །
ད་སྙིང་པོའི་ལྷ་ཆོས་བྱེད་རེ་རན། །ཚེ་ཕྱི་མར་ཕན་པའི་ལྷ་ཆོས་ཤིག །བྱེད་
བསམ་ན་མཚན་ལྡན་བླ་མ་སྟེན། །དེས་ཅི་གསུང་གདམས་དོན་བདུད་རྩི་
འཐུང་། །ལས་རྒྱུ་འབྲས་ནམ་ཡང་བསླུ་བ་མེད། །ལས་དཀར་ནག་གནས་
ལ་འཇུག་ལྡོག་གྱིས། །དེ་ཨེ་རེད་སྙིང་གི་གྲོགས་པོ་ཚོ། །གླུ་ཐུང་ཐུང་སྨྱོན་
པའི་འཆལ་གླུ་འདི། །དོན་མེད་ཀྱང་སྐྱོ་ཚིག་གང་དྲན་བྲིས། །ནམ་སྤྲུལ་པས་
སོ། ། ༈ སྙིང་གི་ནོར་བུ་བཞད་པ་རྡོ་རྗེ་ལ། །ཨ་མཚར་གཏམ་གྱི་
ཚིག་འགའ་ཞུ་བས་གསོན། །ཤིན་ཏུ་རྙེད་དཀའ་དལ་འབྱོར་རིན་ཆེན་འདི། །
ཡང་ཡང་ཐོབ་པར་དཀའོ་བཞད་པ་རྩལ། །འདུས་བྱས་ཆོས་ཀུན་འགྱུར་
བའི་ཆོས་ཅན་དེ། །ནམ་འཆི་ཆ་མེད་ཡིན་ནོ་བཞད་པ་རྩལ། །ཁམས་གསུམ་
འཁོར་བའི་གནས་རིས་གང་སྐྱེས་ཀྱང་། །སྡུག་བསྔལ་གསུམ་གྱིས་མནར་
295



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རོ་བཞད་པ་རྩལ། །དགེ་སྡིག་འབྲས་བུ་ནམ་ཡང་བསླུ་མེད་དེ། །སྤང་བླང་
ཞིབ་པར་མཛོད་ཅིག་བཞད་པ་རྩལ། །ཐར་བའི་ལམ་སྟོན་དགེ་བའི་བཤེས་
གཉེན་མཆོག །བསམ་སྦྱོར་བཟང་པོས་སྟེན་ཅིག་བཞད་པ་རྩལ། །ངན་སོང་
འཁོར་བར་ཁྲིད་པའི་གྲོགས་ངན་ལ། །དུག་བཞིན་འཛེམས་བག་གྱིས་ཤིག་
བཞད་པ་རྩལ། །རྣམ་དག་ཆོས་ཀྱི་རྩ་བ་བྱང་ཆུབ་སེམས། །དུས་ཀུན་ཡིད་
ལ་གྱིས་ཤིག་བཞད་པ་རྩལ། །རྣམ་དག་བསམ་དཀར་དྲང་བདེན་གཡོ་རྒྱུ་
མེད། །བཟང་སྤྱོད་ཡ་རབས་རྗེས་སྐྱོངས་བཞད་པ་རྩལ། །གདོལ་སྤྱོད་བསམ་
ངན་གཡོ་ཟོལ་སེར་སྣ་སོགས། །ངན་སྤྱོད་རྗེས་སུ་མ་འབྲངས་བཞད་པ་རྩལ། །
མི་མེད་དབེན་རིར་སྒྲུབ་པའི་ཚུགས་བཟུང་ནས། །ཡེངས་མེད་དགེ་ལ་སྦྱོར་
ཅིག་བཞད་པ་རྩལ། །ནམ་ཡང་བསླུ་མེད་སྐྱབས་གནས་མཆོག་གསུམ་ལ། །
སྙིང་ནས་སྐྱབས་འགྲོ་གྱིས་ཤིག་བཞད་པ་རྩལ། །འགྲོ་དྲུག་ཕ་མ་མཁའ་
མཉམ་སེམས་ཅན་ཀུན། །སངས་རྒྱས་ཐོབ་ཕྱིར་སེམས་སྐྱེད་བཞད་པ་རྩལ། །
ཐར་བའི་འགལ་རྐྱེན་ཉམས་ཆག་སྡིག་སྒྲིབ་ཀུན། །བཤགས་སྦྱངས་རྒྱུན་ཏུ་
གྱིས་ཤིག་བཞད་པ་རྩལ། །བདེ་བ་མ་ལུས་ཚོགས་གཉིས་བསགས་ལ་ཐུག །
ཅི་འབྱོར་མཆོད་པ་ཕུལ་ཅིག་བཞད་པ་རྩལ། །སྒྲུབ་པ་ཀུན་གྱི་སྙིང་པོའི་
བཅུད་འདུས་པ། །བླ་མའི་རྣལ་འབྱོར་ཡིན་ནོ་བཞད་པ་རྩལ། །དུས་ཀུན་
དད་མོས་གདུང་ཤུགས་དྲག་པོའི་ངང་། །གསོལ་ཐོབ་དབང་བཞི་ལོངས་ཤིག་
296



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
བཞད་པ་རྩལ། །ནམ་ཡང་བརྗེད་མེད་རང་གི་རྒྱུད་བརྟགས་ནས། །ངན་
བཅོས་བཟང་རྟོགས་སྐྱོངས་ཤིག་བཞད་པ་རྩལ། །མདོར་ན་ལས་དང་བྱ་བ་
གང་བརྩམ་ཡང་། །དོན་ལྡན་ཆོས་ལ་དྲིལ་ཞིག་བཞད་པ་རྩལ། །ཆོས་དང་
རང་སེམས་འདྲེས་ན་གདམས་པའི་མཐིལ། །འཆི་ཆོས་གཤའ་མ་སྒྲུབས་
ཤིག་བཞད་པ་རྩལ། །དགེ་རྩ་གང་བྱས་མཁའ་མཉམ་འགྲོ་བ་ཀུན། །སངས་
རྒྱས་ཐོབ་ཕྱིར་བསྔོས་ཤིག་བཞད་པ་རྩལ། །ནམ་ཞིག་འདི་སྣང་དགོངས་
རྒྱ་རལ་བའི་ཚེ། །མཁའ་སྤྱོད་གླིང་དབུས་སྙོགས་ཤིག་བཞད་པ་རྩལ། །དེ་
ལྟར་ཚིག་གསུམ་གཏམ་གྱི་རི་མོ་འདི། །ནམ་ཡང་ཡིད་ཀྱིས་མ་དོར་བཞད་
པ་རྩལ། །དེ་ལྟར་སྨྲ་མཁན་ནད་པ་ཁ་འཆོལ་བ། །སྤྲུལ་མིང་འཇིགས་མེད་
པ་ཡིས་ཨ་མཚར་ཕུལ། ། ༈ གཟུང་བའི་ཡུལ་སྣང་དག་པ་དཔལ་རིའི་
ཞིང་། །འཛིན་པའི་སེམས་ཉིད་གྲོལ་བ་ཆོས་ཀྱི་དབྱིངས། །འོད་གསལ་རང་
ངོ་ཤེས་པ་རིག་པའི་རྒྱན། །འཁོར་འདས་འུབ་ཆུབ་དགོངས་པ་གཅིག་ཏུ་
དྲིལ། །ཀློང་ཆེན་གཞོན་ནུ་བུམ་སྐུའི་རྒྱལ་ས་ཟིན། །མངོན་གྱུར་གཅེར་མཐོང་
དབྱིངས་རིག་མ་བུ་འདྲེས། །ཚོགས་ཡུལ་གནས་དག་མཐའ་བརྒྱད་སྤྲོས་པ་
བྲལ། །ལྷུན་གྲུབ་རྩོལ་མེད་སྐུ་དང་ཡེ་ཤེས་རྫོགས། །སྣང་བ་ཀུན་རྫོབ་རྟོག་
པས་བཏགས་ཙམ་ལས། །མེད་པ་དོན་དམ་ངོ་བོ་ཉིད་སྐུ་འདི། །རང་རིག་
ཀ་དག་ཆོས་དབྱིངས་སྤྲོས་པ་བྲལ། །གདོད་ནས་འབྲལ་མེད་མི་འགྱུར་བཙན་
297



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ས་ཟུངས། །ཧ་ཧ རྩེད་མཚར་མགོ་རྔ་མེད་པའི་སྟོང་གཤོབ་འདི། །མདོ་
མེད་རྒན་མོའི་གཏམ་ལ་ཆ་བཞག་མེད། །རྩེད་མཚར་ཡིན། ཏཱ་རེས་སོ། །
༈ དགེ་སྡིག་བླང་དོར་མ་བརྗེད་དྲན་པ་ཡིན། །སྒོ་གསུམ་བྱ་བ་བརྟགས་
པ་ཤེས་བཞིན་ཡིན། །འཇུག་ལྡོག་ལྷུར་ལེན་མཁས་པ་བག་ཡོད་གསུམ། །
དུས་རྣམ་རྟག་ཏུ་རང་གི་རྒྱུད་གནས་དགོས། །རང་གིས་དགེ་སྒྲུབ་གཞན་
བསྐུལ་ཡི་རངས་ཤིང་། །སྔར་བྱས་སྡིག་བཤགས་ཕྱིའི་སྡོམས་དམ་བཅའ་
འཛིན། །རྒྱུད་དྲང་མི་ཚེ་གནས་པར་དགེ་ལ་འབད། །རང་གཞན་ཀུན་ཕན་
གཏན་བདེའི་གཞི་མ་ཡིན། །སྤྱོད་ལམ་ཡང་དག་མ་ནོར་བ་ཞིག་ཡིན། །འདི་
བཞིན་ཉམས་སུ་ལོངས་ཤིག་སྐལ་ལྡན་ནོ། །དལ་འབྱོར་དོན་མེད་མ་བྱེད་
ཨ་ཁུ་ལགས། །མདོ་མེད་རང་དོན་ཤོར་ན་ཕྱི་མ་སྡུག །འདི་བདེ་ཕྱི་བདེ་ཨེ་
ཡོང་མ་འཆུགས་རེམ། །གཏན་གྱི་སྐྱིད་མགོ་ཚུགས་པའི་བཀྲ་ཤིས་ཤོག །
ཧ་ཧ། རང་ལ་སྙིང་ཉེ་བའི་ཨ་ལག་རིག་འཛིན་རྡོ་རྗེ་ལ་ཕུལ། ༈ ཀྱེ་ཀྱེ། ལྔ་ལྡན་རང་
བྱུང་པདྨ་འོད་ཀྱི་ཕོ་བྲང་། །རིག་འཛིན་གྲུབ་ཐོབ་མ་ཚོགས་མཁའ་འགྲོའི་
དབུས་ན། །ཕ་ཅིག་བླ་མ་མཚོ་སྐྱེས་ཡིད་བཞིན་ནོར་བུ། །ཨ་མ་བདེ་ཆེན་
རྒྱལ་ཡུམ་ཡེ་ཤེས་མཚོ་རྒྱལ། །མཁྱེན་བརྩེ་ནུས་པའི་མཐུ་ཡིས་འགྲོ་ཀུན་རྗེས་
བཟུང་། །བཀའ་དྲིན་འགྲན་ཟླ་མེད་དོ་སྙིང་རྗེའི་གཏེར་ཆེན། །སྙིགས་མའི་
བུ་སྡུག་མགོན་མེད་དྭ་ཕྲུག་ཉམ་ཐག །རྒྱ་འདྲེས་བློ་བསྒྱུར་དུག་ལྔ་རང་གར་
298



དཔལཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
རྟག་སྤྱོད། །དམུ་རྒོད་སྤྱོད་པ་རྩིང་ཞིང་དཀར་ཕྱོགས་ལྷ་གཡེལ། །ནག་ཕྱོགས་
རྒྱ་འདྲེ་དམ་སྲིའི་ཤེས་རྒྱུད་བརླན་ནས། །བསྟན་དང་བསྟན་འཛིན་སྒྲོ་སྐུར་
ལོག་ལྟ་གཤེ་འདེབས། །ཤི་ཚད་ངན་འགྲོའི་སྡུག་བསྔལ་བཟོད་མེད་མྱོང་
ཚེ། །རེ་ས་གཞན་ན་མེད་དོ་ཕ་ཅིག་གུ་རུ། །ལས་ངན་རྐྱེན་དབང་མ་གཏོང་
མ་ཅིག་མཁར་ཆེན། །ཕྱི་རུ་འབྱུང་བ་འཁྲུག་པའི་ནད་མཚོན་མུ་གེ། །ནང་དུ་
དུག་གསུམ་ལས་བསྐྱེད་ནད་གདོན་སྡུག་བསྔལ། །གསང་བ་རང་རིག་ཡེ་ཤེས་
སྒྲིབ་པའི་གེགས་རྐྱེན། །མྱུར་དུ་སོལ་ཅིག་ཟླ་བྲལ་ཡིད་བཞིན་ནོར་བུ། །སྔོན་
གྱི་ཞལ་བཞེས་དམ་བཅའ་དུས་ལ་བབ་སོང་། །མངོན་སུམ་མིག་གི་བདུད་
རྩིར་སྩལ་བ་མེད་ན། །ནུས་སྟོབས་མཐུ་ཡི་མངའ་བདག་འབོད་པ་གང་ཅི། །
བདག་ལ་སྔོན་ལས་དབང་རྐྱེན་བཙན་པོའི་མཐུ་ཡིས། །འདུ་ཁམས་འབྱུང་
འཁྲུགས་ཟུངས་ཁྲག་དྭངས་མ་སར་ཟག །སྨན་བཅོས་རིམ་གྲོས་ཕན་མེད་
རྡོ་ཐོག་ཆུ་བཞིན། །ད་ནི་ཡི་མུག་སྐྱེ་བའི་ཡིད་ཕམ་ཀ་ཆད། །སྨྲེ་སྔགས་ཚིག་
གིས་གདུང་བའི་ཉིན་མཚན་ཀུན་ཏུ། །ཕ་ཅིག་ཡབ་ཡུམ་མཚན་ནས་ལན་
བརྒྱར་བོས་ཀྱང་། །སྲོག་མ་ཆད་པ་ཙམ་ལས་སྔར་བཞིན་སྡུག་བསྔལ། །
ཐུགས་རྗེ་ཆེ་མགོན་ཨོ་རྒྱན་སྨན་པའི་རྒྱལ་པོས། །ཉོན་མོངས་ནད་གདོན་
རྐྱེན་གྱིས་དབང་འདིར་གཏོང་ངམ། །ཁ་ཚིག་ཙམ་མིན་སྙིང་ཁོང་རུས་པའི་
གཏིང་ནས། །གདུང་བའི་ཡུས་ཀྱིས་འབོད་པར་སྙན་གྱིས་གསན་ནམ། །
299



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཟུངས་ཟད་སྡུག་བསྔལ་མྱོང་བ་སྤྱན་གྱིས་གཟིགས་སམ། །ཐ་ན་རྨི་ལམ་ཙམ་
དུ་འབྱུང་འགྱུར་རྟགས་མཚན། །མེད་ན་ཕ་མའི་བུ་སྡུག་སྙིང་མི་རྗེའམ། །རང་
ཉིད་སྔོན་ལས་དབང་གིས་སྡུག་བསྔལ་མྱོང་ཚེ། །རྒྱུ་འབྲས་བཟློག་མེད་ཉམས་
སུ་མྱོང་ངེས་དགོས་ཀྱང་། །ཨོ་རྒྱན་ཡབ་ཡུམ་ཉིད་ལ་གསོལ་བ་བཏབ་ཚེ། །
རེ་འབྲས་མངོན་དུ་གྱུར་པ་ཞལ་བཞེས་མིན་ནམ། །མགོན་གཅིག་ཨོ་རྒྱན་
འཕྲིན་ལས་གླིང་བའི་གཏེར་བྱོན། །ཟབ་བཅུད་རིན་ཆེན་ནོར་བུའི་སྒོ་འཕར་
འབྱེད་ན། །སྔ་འགྱུར་དྲི་མེད་བསྟན་པའི་གསོས་སུ་འགྱུར་བ། །སྔོན་སྨོན་
དམ་ཚིག་ཟབ་མོའི་མཐུ་ལས་གྲུབ་བམ། །སྐྱེ་དང་སྐྱེ་བའི་ཚེ་རབས་ཕྲེང་བ་
ཀུན་ཏུ། །རྗེས་བཟུང་དོན་གཉིས་ལྷུན་གྲུབ་བསྟན་འགྲོའི་གསོས་འགྱུར། །
ཁྱད་པར་ད་ལྟའི་ནད་གདོན་རྐྱེན་ངན་འདི་ལས། །མྱུར་བ་ཉིད་དུ་ཐར་བའི་
བཀའ་དྲིན་སྩོལ་ཅིག །མཁྱེན་ནོ་མཁྱེན་ནོ་ཨོ་རྒྱན་སྨན་པའི་རྒྱལ་པོ། །
གཟིགས་ཤིག་གཟིགས་ཤིག་ཨོ་རྒྱན་སྙིང་རྗེའི་མངའ་བདག །སྐྱོབས་ཤིག་
སྐྱོབས་ཤིག་འགྲོ་ཀུན་སྲིད་མཚོ་ལས་སྐྱོབས། །དྲན་ནོ་དྲན་ནོ་སྐྱབས་མགོན་
བླ་མ་མཆོག་དྲན། །ཞེས་པའང་རྨོངས་འཁྲུལ་ནམ་སྤྲུལ་པས་སོ། །དགེའོ།
༈ དྲི་མེད་དཀར་འཇམ་འོད་ཆགས་ཤོག་གུའི་གཞིར། །སྣ་ཚོགས་ཚོན་
རིས་ཤར་བའི་སྨྱུ་གུ་ཡིས། །གཟུགས་མཚར་ཡི་གེའི་རི་མོ་བྲིས་པ་འདི། །
བརྩེ་ཆེན་སྙིང་གི་དུམ་བུ་ཁྱོད་ལ་གསོལ། །དྲི་བྲལ་རབ་དཀར་མཛེས་པའི་
300



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
གཟི་བྱིན་ཆགས། །དལ་གྱིས་གཡོ་ཞིང་བགྲོད་པའི་ཆ་ལུགས་ཅན། །བལྟས་
པས་མི་ངོམས་སྙིང་གི་ཐིག་ལེ་ཁྱོད། །སྐུ་ཁམས་བདེ་བར་ཞུགས་པས་ཡིད་
རབ་སྤྲོ། །ཕྲན་ཀྱང་མཆོག་གསུམ་བླ་མའི་བསིལ་ཟེར་འོག །དགེ་བློ་མ་
བོར་ཙམ་དུ་འདི་རུ་གནས། །དྭངས་བསིལ་འབབས་པའི་རྒྱུན་ལས་མེ་ཆར་
དང༌། །སྔོ་ལྗང་ནེའུ་གསེང་ཚལ་ལ་དྲོད་རླབས་བཞིན། །བདག་གི་སྙིང་ནས་
སྨྲས་པའི་ཚིག་གིས་ཀྱང་། །གཡོ་མེད་རྒྱུད་དྲང་ཡིན་པས་ཕན་ཀྱང་སྲིད། །
མཉམ་མེད་བླ་མ་གཙུག་གི་རྒྱན་དུ་ཁུར། །གཅིག་ཆོག་ཀུན་འདུས་ཡིན་ནོ་
འཇིགས་མེད་པ། །དད་པ་མེད་ན་བྱིན་རླབས་འཇུག་མི་ནུས། །མི་ཕྱེད་དད་
པ་གྱིས་ཤིག་འཇིགས་མེད་པ། །འགྲོ་དྲུག་སེམས་ཅན་དྲིན་ཆེན་ཕ་མ་ཡིན། །
བྱམས་དང་སྙིང་རྗེ་སྒོམས་ཤིག་འཇིགས་མེད་པ། །དངོས་གྲུབ་ཀུན་གྱི་རྩ་
བ་བླ་མ་ཡིན། །བླ་མའི་རྣལ་འབྱོར་བརྩོན་ཞིག་འཇིགས་མེད་པ། །མཆོག་
གསུམ་ཞིང་སར་ཚོགས་བསགས་གལ་ཆེ་བས། །ཚོགས་གཉིས་བསགས་
ལ་འདུན་དགོས་འཇིགས་མེད་པ། །མ་བཅོས་རང་སར་འཇོག་པ་སྒོམ་པ་
ཡིན། །རིག་པ་རང་བབ་ཞོག་ཅིག་འཇིགས་མེད་པ། །གསལ་ལ་འཛིན་མེད་
བློ་བདེ་གུ་ཡངས་དང་། །ཡེངས་མེད་དྲན་པས་སྐྱོངས་ཤིག་འཇིགས་མེད་
པ། །ལྟ་བ་ཡས་འབིབས་སྤྱོད་པས་མས་ནས་འཛེགས། །རྒྱུ་འབྲས་ཚུལ་བཞིན་
སྲུངས་ཤིག་འཇིགས་མེད་པ། །བར་ཆད་སེལ་ཕྱིར་མ་དང་མཁའ་འགྲོ་དང་། །
301



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཆོས་སྐྱོང་སྲུང་མ་གསོལ་ཞིག་འཇིགས་མེད་པ། །ནམ་ཞིག་འདི་སྣང་སྒོང་རྒྱ་
རལ་བའི་ཚེ། །ཆོས་སྐུའི་ལྟ་བས་རྒྱས་ཐོབ་འཇིགས་མེད་པ། །ད་རེས་འདི་
རུ་ཞུས་པའི་ཚིག་དེ་རྣམས། །མ་བརྗེད་ཡིད་ལ་ཟུངས་ཤིག་འཇིགས་མེད་
པ། །དེ་སྐད་སྨྲ་བའི་སྨྱོན་པ་པདྨ་ཡིས། །བུ་སྡུག་ཁྱོད་ཀྱི་དགྱེས་པ་བསྐང་
ཕྱིར་རོ། །ཞེས་ཁྲག་འཐུང་ལས་ཀྱི་རྡོ་རྗེ་ལ་སྤྲོད། དགེའོ། སརྦ་མངྒ་ལཾ།
༈ ཨ་ཧོ༔ མཆོག་གསུམ་བླ་མ་རྣམས་ལ་ཕྱག་འཚལ་ལོ། །བྱིན་རླབས་
རྒྱུད་ལ་འཇུག་པར་བྱིན་གྱིས་རློབས། དང་པོ་བླ་མ་ལ་མོས་གུས། གདམས་
ངག་ལ་ཡིད་ཆེས། དགེ་སྡིག་ལ་བླང་དོར། འཁོར་བ་ལ་ཞེན་ལོག་གི་བློ།
སེམས་ཅན་ལ་སྙིང་རྗེ་དང་རྒྱུ་འབྲས་ལ་ཡིད་ཆེས། བྱང་ཆུབ་ཀྱི་སེམས་དང་
སྟོང་ཉིད་ཀྱི་ལྟ་བ་སོགས་དུས་ནམ་ཡང་མེད་དུ་མི་རུང་བ་ཡིན་པས་སྔོན་འགྲོ་
དང་གེགས་སེལ་ཐམས་ཅད་ཀྱི་མཆོག་ཡིན་གསུང་དཔེ། དེ་དག་ལེགས་པོ་
རེ་རྒྱུད་ལ་སྐྱེས་རྗེས། རང་གི་སེམས་གནས་རེ་འཚོལ་ཀྱང་རྨང་གཞི་བཟང་
པོ་རེ་ཡོད་པ་རེད། དེ་མིན་མཁར་ལ་རྨང་གཞི་མེད་ན་ཆགས་མི་སྲིད། འོ་
མ་རྩོལ་བས་མ་སྲུབ་མར་མི་འབྱུང་། ཟེར་བ་ལྟར་རོ། །དེ་ནས་སེམས་ཞེས་
བྱ་བའི་འགྲོ་འོང་གནས་གསུམ་འཚོལ། མེད་པར་ཐག་ཆོད་ན་གསལ་སྟོང་
འཛིན་མེད་ད་ལྟའི་ཤེས་རིག་ཟང་ཐལ་འདི་ཡིན་ནོ། །གནས་ལུགས་རང་ངོ་
ཤེས་པ་གཞི་ཡི་དོན། །བླང་དོར་གོལ་འཆུག་མེད་པ་ལམ་གྱི་འགྲོས། །མངོན་
302



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
གྱུར་ཡེ་ཤེས་འཆར་བ་འབྲས་བུའི་གནད། །ལྟ་བ་ཁྱོན་ཡངས་ཆོས་དབྱིངས་
དབུས་མཐའ་བྲལ། །སྒོམ་པའི་ས་ཟིན་མི་གཡོ་རི་རྒྱལ་བརྟན། །སྤྱོད་པའི་
རྒྱུན་སྐྱོངས་རྒྱ་མཚོ་གཏིང་མཐའ་ཟབ། །ཇི་བཞིན་མངོན་གྱུར་ཆོས་སྐུ་འགྱུར་
བ་མེད། །ཐུགས་རྗེ་ཕྱོགས་མེད་ཀུན་ཁྱབ་ལོངས་སྤྱོད་རྫོགས། །གང་འདིར་
ཐུགས་རྗེས་མོས་སྣང་སྤྲུལ་བའི་སྐུ། །འོ་ན་རླུང་བསྐྱོད་སྤྲིན་དྭངས་ཉི་ཟེར་
ལྟར། །རང་ངོར་རྟོགས་ན་རོལ་བ་རྒྱན་དུ་ཤར། །ཐམས་ཅད་རིག་པ་གཅིག་
གི་ཆོ་འཕྲུལ་ཡིན། །དེ་ལྟར་མ་ཡེངས་མི་བསྒོམ་ངང་མི་འདའ། །སྤྱོད་ལམ་
སྒྱུ་མའི་ལྷ་སྐུ་མངོན་གྱུར་བྱ། །སྒོ་གསུམ་རྡོ་རྗེ་གསུམ་དུ་ལ་བཟླའོ། །མཐར་
བསྡུ་དགེ་ཀུན་འཁོར་གསུམ་དམིགས་མེད་བསྔོ། །ཀུན་རྫོབ་རྩོལ་བཅས་
འཛིན་སྟངས་དྲུང་ནས་བཤིགས། །མ་བཅོས་རྣམ་གསུམ་བྱར་མེད་ལྷུག་པར་
ཞོག །གཏད་མེད་རྒྱ་ཡན་གང་ཤར་རང་གྲོལ་ཀློད། །ཅོག་བཞག་གསུམ་
གྱི་ངང་ལས་མི་འདའ་འོ། །ཧ་ཧ། གདམས་ངག་མགོ་རྔ་མེད་པའི་སྨྱོ་གཏམ་
འདི། །སུ་ལ་མ་སྟོན་མཁས་པའི་ཐུགས་རེ་ཁྲེལ། །རང་ལ་ཐེ་ཚོམ་མེད་ཚེ་
སྙིང་ལ་ཆོངས། །ཉམས་མྱོང་མེད་པའི་ཚིག་རྒུམ་རྒྱུད་མི་འབྱོར། །བཅུད་
མེད་ཟས་སྐོམ་མང་པོས་ལྟོར་མི་ཕན། །ཞལ་ཤེས་མེད་པའི་བློ་བཟོས་ཚུགས་
མི་ཐུབ། །གོ་དོན་མེད་ཚེ་ཨགེ་ཛྭ་ལ་རཾ། །ཞེས་པའང་ཐུབ་བསྟན་གྱིས་བསྐུལ་ངོར་མ་
ལྡོག་ཙམ་དུ་སྨྱོན་མ་ཨ་ཞུ་ཆོས་ཀྱི་སྒྲོལ་མས་ཀུན་རྫོབ་འཁྲུལ་བའི་བརྡ་མཛོད་ལས་ཤར་མར་བྲིས་པ་ཆོས་
303



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འདིས་འགྲོ་ཀུན་གྲོལ་བའི་རྒྱུར་གྱུར་ཅིག སརྦ་མངྒ་ལཾ། ཤིན་ཏུ་གསང་བའོ། །འཆོལ་བར་སྨྲ་ན་དམྱལ་
བར་ལྟུང་ཏ་རེ། །དེ་བས་རབ་གསང་སྙིང་ལ་ས་མ་ཡཱ། །གཏེར་རྒྱ༔ རྦས་རྒྱ༔ གསང་རྒྱ
༈ རིགས་བརྒྱའི་ཁྱབ་བདག་མཚུངས་བྲལ་བླ་མར་འདུད། །ཟབ་གསང་
སྙིང་པོའི་མན་ངག་མདོ་ཙམ་བརྗོད། །རྙེད་དཀའི་རྟེན་བཟང་མི་རྟག་འགྱུར་
བའི་ཆོས། །ལས་འབྲས་བསླུ་མེད་འཁོར་བ་སྡུག་བསྔལ་བས། །བློ་ལྡོག་
རྣམ་བཞིས་རང་རྒྱུད་རྟག་ཏུ་ཐུལ། །སྐྱབས་འགྲོ་ནས་བཟུང་ཐུན་མིན་སྔོན་
འགྲོ་རྣམས། །ལེགས་བསགས་རྒྱུད་སྦྱངས་ཚོགས་གསོག་སྒྲིབ་དག་ཐབས། །
གནད་དུ་བཟུང་སྟེ་གཙོ་བོ་བླ་མ་ལ། །ཁྱེད་ཤེས་དྲག་པོས་གསོལ་ཐོབ་དབང་
བཞི་ལོངས། །ཐུགས་ཡིད་དབྱེར་མེད་བསྲེས་པ་གནད་དུ་ཟུངས། །ཟབ་
ལས་ཆེས་ཟབ་ཨ་ཏི་རྫོགས་པ་ཆེའི། །གནད་ཀྱི་སྙིང་པོའི་མན་ངག་ཞལ་
ལས་ཤེས། །འདི་ལྟར་ཐ་མལ་ད་ལྟའི་ཤེས་པ་འདི། །མ་བཅོས་མ་བསྒྱུར་
རང་བབ་ལྷུག་པར་ཞོག །དེ་ཚེ་འདི་ཡིན་འདི་མིན་གཟའ་གཏད་བྲལ། །སྟོང་
གསལ་དབྱེར་མེད་ནམ་མཁའ་ཟང་ཐལ་ལེ། །ཡེ་ནས་ཡིན་ལུགས་སྤྲོས་པའི་
བསླད་མ་ཞུགས། །བཟང་ངན་རྣམ་རྟོག་སྤང་བླང་རེ་དོགས་བྲལ། །རྣམ་
རྟོག་དང་པོ་སྔར་འདྲིས་མི་བཞིན་ཤེས། །བར་དུ་རང་གྲོལ་སྦྲུལ་གྱི་མདུད་
པ་ལྟར། །ཐ་མར་རྣམ་རྟོག་ཁང་སྟོང་རྐུན་མ་བཞིན། །ཕན་གནོད་ཤོར་ཐོབ་
བྲལ་བ་གཉུག་མའི་གཤིས། །མ་ཡེངས་མི་བསྒོམ་རྩོལ་བྲལ་ལྷོད་པོའི་ངང་། །
304



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ཡེ་གནས་ཆོས་སྐུའི་གཏན་སྲིད་ཟིན་པར་མཛོད། །འཁྲུལ་བ་རྒྱ་འབྱམས་
བཞིན་དུ་ལྷོད་པ་མིན། །ཨ་འཐས་འཇུར་དྲན་བཞིན་དུ་བསྡམ་པ་མིན། །
ཡུན་ཐུང་གྲངས་མང་ཁང་སྟོང་ཐིག་པ་བཞིན། །ལུས་སེམས་མ་བསྒྲིམ་ལྷོད་
ཀྱིས་ཀློད་ལ་ལྟོས། །བཟང་ངན་རྣམ་རྟོག་གང་ཤར་རང་གྲོལ་ཐོངས། །གཏད་
མེད་རང་གྲོལ་གུ་ཡངས་རྒྱ་ཡན་ངང་། །འཛིན་བྲལ་གཤིས་ཀྱི་གནས་ལུགས་
ངོ་བོ་སྐྱོངས། །ལྟ་སྤྱོད་བདེན་གཉིས་ཟུང་དུ་འཇུག་པའི་ངང་། །མི་མེད་དབེན་
རིར་སྙིང་པོའི་དོན་ལ་གཞོལ། །ཆེར་སྙིགས་དུས་ངན་ལྔ་བདོའི་སྐབས་འདི་
རུ། །བྱ་བ་མང་པོའི་ཤོམ་ར་མི་མཛད་པར། །འཇིག་རྟེན་ཆོས་བརྒྱད་ལམ་
ཁའི་རོ་བཞིན་སྒྱུར། །སྒྲུབ་བརྒྱུད་བསྟན་པའི་སྙིང་པོ་འཛིན་སྤེལ་མཛོད། །
འདི་ཡང་ལས་སྨོན་མཐུན་པའི་སྙིང་གི་བུ། །འོད་གསལ་རིག་པའི་རྡོ་རྗེ་དཔལ་
བཟང་པོས། །རྡོ་རྗེ་རྩེ་དགུའི་རྟེན་བཅས་ནན་བསྐུལ་ངོར། །ནམ་མཁའ་གླིང་
དང་ཏཱ་རེ་དེ་ཝཱི་ཡིས། །གང་ཤར་ཡི་གེར་འཕྲལ་དུ་བྲིས་པ་དགེ། །།
༈ ཀྱེ་ཀྱེ་གསོན་དང་སྙིང་གི་བུ་མཆོག་ལགས། །སྣང་སྲིད་བདེན་མེད་རོལ་
བར་རྩལ་སྦྱངས་དང་། །གང་ཤར་ཡེ་ཤེས་རོལ་བའི་ཉམས་ལེན་གཉིས། །
དུས་ཀུན་སྐྱོང་ལ་སྙིང་ནས་དགའ་ཞིང་སྤྲོ། །སྲིད་པ་འདི་ན་སྣང་བའི་ཆོས་
སོ་ཅོག །མི་བརྟན་འགྱུར་བ་སེམས་ཀྱི་ཆོ་འཕྲུལ་ཏེ། །བདེ་སྡུག་གང་བྱུང་
305



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སེམས་ལ་རག་ལས་པས། །སེམས་ཀྱི་ཆོ་འཕྲུལ་མ་གཏོགས་གཞན་མེད་
པས། །ཀུན་གྱི་རྩ་བ་རང་སེམས་གཞི་རྩ་བཅད། །འཇམ་མགོན་མི་ཕམ་ཞལ་
ནས་འདི་སྐད་གསུངས། །དང་པོ་རྣམ་རྟོག་དགྲ་རུ་ལངས་པའི་དུས། །མི་
བསམ་དགུ་བསམ་རྟོག་མང་མཚོ་རླབས་འཁྲུགས། །རང་དབང་མི་ཐོབ་ཤོག་
སྐྱ་རླུང་འཁྱེར་འདྲ། །འཇིགས་དང་སྡུག་བསྔལ་དོགས་པ་བརྒྱ་ཡིས་གཙེས། །
བདུད་བཞིའི་གཡུལ་ཆེན་བྱས་ཀྱང་འདི་ཀ་རང་། །ལྷ་འདྲེས་སློང་ཚད་བྱས་
ཀྱང་དོན་ལ་འདི། །ཁམས་འདུས་ལས་སློང་བྱང་ཀྱང་ས་ཚད་གཅིག །རྣམ་
རྟོག་མགོ་ཤོར་དུས་ན་རྣལ་འབྱོར་སྡུག །རང་སྣང་ཆོ་འཕྲུལ་ཡིན་ཡང་ཤེས་
པ་དཀའ། །ཐ་མལ་རང་ཡལ་འགྲོ་ཡང་བློ་སུན་ལངས། །དགྲ་བརྒྱ་དུས་
གཅིག་སློང་དུས་བརྟན་ཚུགས་ཨང་། །ཞེས་གསུངས་རྡོ་རྗེའི་ཚིག་དེ་མ་བརྗེད་
པར། །རེ་དོགས་བཟང་ངན་སྒོ་གསུམ་འཚུབ་སློང་དང་། །ཀུན་རྟོག་སེམས་
ཀྱི་བཟེ་རེ་ཇི་སྙེད་པ། །ཕྱི་ནང་གསང་གསུམ་མ་ངེས་ཉམས་ཀྱི་རིགས། །
དགྲ་རུ་མ་བལྟ་མ་བླངས་རང་སར་ཞོག །ཀུ་ཡངས་ཟང་ཐལ་བློ་བདེ་ནམ་
མཁའི་ངང་། །གཏད་མེད་གཉུག་མ་རྒྱལ་པོའི་རང་ས་ཟུངས། །ཚིག་འདི་
ཡལ་བར་མ་འདོར་ཉམས་སུ་ལོངས། །དོན་འདི་ཡི་གེར་མ་བཞག་ཐུགས་
ལ་ཆོངས། །སྙིང་བརྩེའི་ཚ་བུ་འབའ་པོའི་དྲི་བའི་ལན། །ནམ་སྤྲུལ་འཆོལ་
བོས་སྨྲས་པ་མངྒ་ལཾ། ། ༈ སྙིང་གི་བུ་མཆོག་བརྩོན་འགྲུས་བཟང་བོ་
306



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
མཚོ་བྱུང་བཞད་པ། མཆན། ལགས། །ཁྱེད་ནི་སྒྲུབ་པའི་དམ་རྒྱ་བསྡམས་པ་ལ། །
ཕྲན་ཟུང་ཡིད་དབང་སྤྲོ་བའི་གསོས་སུ་སྨིན། །དལ་འབྱོར་རྙེད་དཀའ་ཚེ་ལ་
ལོང་མེད་ཅིང་། །རྒྱུ་འབྲས་བསླུ་མེད་འཁོར་བར་སྡུག་བསྔལ་བས། །བློ་
ལྡོག་རྣམ་བཞིས་རང་རྒྱུད་ལེགས་བཏུལ་ཏེ། །ཡང་དག་དམ་ཆོས་བསྒྲུབ་
པའི་དམ་བཅའ་མཛོད། །དེང་དུས་ཆེར་སྙིགས་ལྔ་བདོའི་སྨག་རུམ་འཚུབས། །
བྱ་བ་མང་པོའི་ལོང་ཁོམ་མི་གདའ་བས། །འཇིག་རྟེན་ཆོས་བརྒྱད་ལམ་ཁའི་
རོ་བཞིན་སྒྱུར། །ཚེ་དང་སྒྲུབ་པ་སྙོམ་པའི་དམ་བཅའ་མཛོད། །ལྷག་པའི་
ལྷ་མཆོག་རྒྱལ་ཡུམ་ས་ག་རའི། །སྒྲུབ་པའི་ཡང་སྙིང་བཟླ་ཞིང་རྟགས་ཐོན་
མཛོད། །མ་བཅོས་གཉུག་མ་རང་བབ་ངང་སྐྱོངས་དང་། །ཡེ་གནས་ཆོས་
སྐུའི་དགོངས་པ་མངོན་གྱུར་ངེས། །སྒྲུབ་པའི་དམ་བཅའ་རླུང་གིས་མ་ཁྱེར་
བར། །སྙིང་རུས་སྲན་ཚུགས་བློ་བརྟན་འགྱུར་མེད་མཛོད། །མདོར་ན་རང་
རྒྱུད་ཆོས་དང་ལེགས་བསྲེས་ཏེ། །རང་སེམས་འདུལ་བའི་ཐབས་སུ་ལྷོད་མེད་
ཀྱིས། །རིགས་ལྔ་མཁའ་འགྲོའི་གནས་མཆོག་འདི་ཉིད་དུ། །སྒྲུབ་པ་མཐར་
སྐྱེལ་འོང་ན་ཕ་ཡི་བུ། །རང་སེམས་དཔང་ཚུགས་རང་གཞན་དོན་སྒྲུབ་པའི། །
ཕ་ཡི་བུ་མཆོག་འོང་མིན་ཁྱེད་ལ་རག །ཆེ་བཞག་ཆུང་སྒྱུར་འདུན་མ་གཅིག་
ཐག་ཆོད། །སྙིགས་དུས་སྡིག་གྲོགས་དུག་བཞིན་འཛེམ་པར་མཛོད། །མི་
དགོས་པ་ནི་གཅིག་ཀྱང་མི་འདུག་པས། །མང་པོའི་བློ་སྣ་སྐྱུངས་ལ་སྒྲུབ་
307



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཚུགས་ཟུངས། །འདི་ཡང་སྒྲུབ་ཁང་རིག་འཛིན་དགའ་ཚལ་དུ། །ནམ་སྤྲུལ་
འཆོལ་བོ་བཟའ་མི་ཟུང་གིས་བྲིས། ། ༈ ཀྱེ་ཀྱེ་གསོན་དང་རྡོ་རྗེའི་བུ་
སློབ་ཚོགས། །ཁམས་གསུམ་འཁོར་བ་སྤྱི་དང་ཁྱད་པར་དུ། །ངན་སོང་གསུམ་
གྱི་སྡུག་བསྔལ་བཟོད་དཀའ་བས། །ཚུལ་འདིར་དགོངས་ལ་དལ་རྟེན་སྟོང་
ཟད་དུ། །མ་བཏང་ཡང་དག་དམ་ཆོས་སྒྲུབ་པར་མཛོད། །ཚེ་འདི་མི་རྟག་
དྲི་ཟའི་གྲོང་ཁྱེར་ལ། །བདེན་མེད་རྟག་བརྟན་ཐེར་ཟུག་མ་མཛད་པར། །
སྐྱབས་མཆོག་བླ་མ་མཆོག་གསུམ་སྤྱི་བོར་སྟེན། །དེས་གསུངས་གདམས་
དོན་སྤང་བླང་དོན་ལ་སྦྱང་། །ད་ནི་དུས་ངན་སྙིགས་མའི་མཐའ་ལ་ཐུག །དམ་
ཆོས་སྙིང་ནས་དྲན་པ་ཉིན་སྐར་ཙམ། །ཆོས་པ་རྣམས་ཀྱང་རྣམ་གཡེང་རླུང་
གིས་ཁྱེར། །ལམ་སྟོན་རྣམས་ཀྱང་ཚེ་འདིའི་གྲགས་སྙན་སྒྲུབ། །ཡོན་ཏན་
ཅུང་ཟད་མེད་ཀྱང་བཟང་པོར་རློམས། །དེ་འདྲའི་དུས་འདིར་བྱ་བཞག་མང་
པོ་ཡིས། །ལོང་ཁོམ་མི་འདུག་ཆེ་བཞག་ཆུང་སྒྱུར་མཛོད། །འཁོར་བར་ངེས་
འབྱུང་གཏན་ནས་མ་སྐྱེ་བར། །ཆོས་པའི་གཟུགས་བརྙན་ཆོས་སུ་བསྒོམས་
ན་ཡང་། །ཐར་བའི་ལམ་དུ་ཕྱོགས་ཙམ་མི་ཕྱིན་པས། །རྣམ་ཀུན་ངེས་འབྱུང་
དྲག་པོས་བློ་སྣ་སྐྱུངས། །ངེས་མེད་དབེན་རིར་སྒྲུབ་པའི་བཅད་རྒྱ་སྡོམས། །
རིག་འཛིན་འཇིགས་མེད་གླིང་པའི་ཞལ་སྔ་ནས། །སྡོམ་གསུམ་ཐོབ་པས་
མི་ཆོག་གནང་བཀག་སྒྲུབས། །དབང་སྐུར་ཐོབ་པས་མི་ཆོག་བསྐྱེད་རྫོགས་
308



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
སྒོམས། །སེམས་ངོ་ཤེས་པས་མི་ཆོག་དྲན་པས་སྐྱོངས་། །ད་ལྟ་ཤི་ན་བར་
དོར་ཨེ་གྲོལ་གཟིགས། །གསུངས་བཞིན་རང་གི་རྒྱུད་ལ་རྟོགས་དཔྱོད་མཛོད།།
ཐ་མལ་ད་ལྟའི་ཤེས་པ་རང་ཀ་མ། །མ་བཅོས་རང་བབ་རང་སར་བཞག་པ་
ན༑ །ཡེ་གནས་ཆོས་སྐུའི་དགོངས་པ་མངོན་དུ་གྱུར། །ཡེངས་སྒོམ་བྲལ་བ་
གཉུག་མའི་རང་ངོ་སྐྱོངས། །ཡོན་ཏན་འབྱུང་གནས་དྲིན་ཆེན་བླ་མ་ལ། །གསོལ་
འདེབས་ཁྱེད་ཤེས་ངང་ནས་དབང་བཞི་ལོངས། །ཐུགས་རྒྱུད་རྟོགས་པ་འཕོས་
ཚེ་འཚེངས་པ་ཡིན། །འདི་སྣང་ཆོས་བརྒྱད་ལམ་ཁའི་རོ་བཞིན་སྒྱུར། །དབེན་
པའི་གནས་སུ་ཡེངས་མེད་སྒོམ་ལ་གཞོལ། །མདོར་ན་རང་མགོ་རང་གིས་
མ་བསྐོར་བར། །འཆི་ཚེ་མི་འཇིགས་གདེང་ཆེན་ཐོབ་པ་དགོས། །ཚིག་འདི་
ཡལ་བར་མ་དོར་ཉམས་སུ་ལོངས། །དོན་འདི་མ་བརྗེད་ཡང་ཡང་རྒྱུད་ལ་
གཞོལ། །འདི་ཡང་དབང་མདའ་དགོན་གྱི་ཆོས་ཞུ་བ། །སློབ་བུ་བདུན་ལ་
ནམ་སྤྲུལ་བཟའ་མིས་སྤྲིངས། ། ༈ རྒྱལ་དབང་མཚོ་སྐྱེས་བླ་མས་ཁྱོད་
སྐྱོངས་ཤིག །གསོན་དང་བརྩེ་བའི་མཆིད་གཏམ་འགའ་ཙམ་སྨྲ། །སྔོན་
བསགས་ལེགས་བྱས་རྣམ་དཀར་བཟང་པོའི་མཐུས། །རྙེད་དཀའི་རྟེན་ཐོབ་
ཆོས་ལྡན་ཕུན་སུམ་ཚོགས། །ཡུན་རིང་ལོང་ཁོམ་ཡོད་མིན་ཆ་མ་མཆིས། །དོན་
ལྡན་དམ་ཆོས་བསྒྲུབ་ལ་བརྩོན་པ་གནད། །བརྒྱད་ཁྲི་བཞི་སྟོང་ཆོས་ཀྱི་སྙིང་
པོ་ཀུན། །རང་སེམས་འདུལ་བ་ཁོ་ནའི་ཆེད་དུ་གསུངས། །དེས་ན་རང་བློ་
309



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལྐོག་ཏུ་མ་གྱུར་བའི། །རང་རྒྱུད་འདུལ་བའི་ཐབས་ལ་མྱུར་བརྩོན་གནད། །
སྲིད་པ་ལས་ཀྱི་བདེ་སྡུག་མ་ལུས་པ། །གང་བྱུང་ལས་དབང་ཁོ་ནར་རག་ལས་
པས། །དགྲ་ལ་སྡང་སེམས་མ་བྱེད་བཟོད་པ་སྒོམས། །གཉེན་ལ་ཆགས་
སེམས་མ་མཛད་རང་གར་སྒྱུར། །ཁེ་དང་རྒྱལ་ཁ་ཅི་ཡོད་གཞན་ལ་བྱིན། །
གྱོང་དང་ཕམ་ཁ་མ་ལུས་རང་གིས་ལོངས། །ཞེ་སྡང་ཟུག་ངུའི་སེམས་རྩ་ཆད་
ཀྱིས་ཆོད། །དགྲ་གཉེན་གང་ལའང་ངེས་པ་མི་འདུག་པས། །ཉེ་རིང་ཆགས་
སྡང་བྲལ་བའི་ཐབས་ལ་བརྩོན། །ལྷག་པའི་ལྷ་མཆོག་རྒྱལ་དབང་པདྨ་ལ། །
གུས་པས་གསོལ་ཐོབ་དབང་བཞི་ཡང་ཡང་ལོངས། །ཐུགས་ཡིད་བསྲེས་ལ་
རིག་པའི་རང་ངོ་སྐྱོངས། །སེར་སྣ་མ་ཆེ་ཅི་འབྱོར་ཚོགས་བསགས་ཀྱིས། །
སྙིང་རུས་མ་ཆུང་སྒྲུབ་པ་རེམ་ལ་གྱིས། །གཡེང་བ་མ་ཆེ་སྒོ་གསུམ་ཆོས་ལ་
འབུངས། །ཁོང་ཁྲོ་མ་ཆེ་འགྲོ་ལ་སྙིང་རྗེ་སྒོམས། །སེམས་བསྐྱེད་མ་ཆུང་གཞན་
དོན་གཙོ་བོ་གྱིས། །ཟོལ་ཟོག་མ་ཆེ་དམ་ཚིག་མིག་བཞིན་སྲུངས། །རང་
མཐོང་མ་ཆེ་དམན་པའི་ས་ཟུངས་ལ། །ཆོས་དང་རང་རྒྱུད་འདྲེས་པ་གནད་
དུ་ཟུངས། །སྙིང་གི་བུ་མཆོག་དགེ་བསྐོས་པདྨ་སྲུང་། །ཉེས་ཞི་ལེགས་རྒྱས་
འབྱུང་ཆེད་མཆིད་འདི་ཀ །ནད་མང་ལས་ལ་ཟུག་རྔུ་འབྱུང་བཞིན་དུ། །ཁ་
མང་ཡིད་ལ་ཤར་ཚད་བྱུང་རྒྱལ་ངང་། །ལག་མང་རབ་རིབ་རི་མོར་ཕབ་པ་
པོ། །བློ་མང་ནམ་སྤྲུལ་འཇིགས་མེད་རྒན་བུས་བྲིས། ། ༈ རང་བྱུང་དོན་
310



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
དམ་རིག་པའི་བླ་མར་འདུད། །རང་གྲོལ་རྩོལ་མེད་ངང་ནས་བྱུང་རྒྱལ་སྨྲ། །
ཀྱེ་ཀྱེ་གསོན་དང་མཆོག་སྤྲུལ་རིན་པོ་ཆེ། །སྣང་སྲིད་ཆོས་ཀུན་མ་ལུས་སེམས་
ཀྱི་འཕྲུལ། །སེམས་ནི་ངོ་བོས་སྟོང་ལ་གཞི་རྩ་བྲལ། །སྤྲོས་མཐའ་བྲལ་བའི་
རིག་པ་ཞེས་བྱ་སྟེ། །ད་ལྟའི་ཐ་མལ་ཤེས་པ་རང་ག་མ། །མ་བཅོས་མ་བསྒྱུར་
རང་བབ་ངང་དུ་ཞོག །འཛིན་མེད་བློ་འདས་གཉུག་མ་ཆོས་སྐུའི་ངང་། །
ཡེངས་མེད་རྩོལ་བྲལ་རིག་པ་རང་གི་བབ། །དུས་གསུམ་རྟོག་པས་བཅོས་
བསླད་མ་བྱས་ཚེ། །སྟོང་གསལ་ནམ་མཁའ་ལྟ་བུའི་ངང་དུ་གནས། །སྟོང་
ངོ་སྙམ་པའི་སྟོང་འཛིན་ཡེ་ནས་བྲལ། །གསལ་ལོ་སྙམ་པའི་འཛིན་སྟངས་
དབྱིངས་སུ་ཡལ། །སྟོང་གསལ་དབྱེར་མེད་རང་བྱུང་རིག་པའི་གཤིས། །ཡེ་
ནས་རང་ལ་གནས་པ་ཤེས་པར་གྱིས། །ཆུ་སྙོགས་ངང་གིས་དྭངས་པའི་དཔེ་
བཞིན་དུ། །རང་སར་བསལ་བཞག་མེད་པར་གློད་པའི་ཚེ། །ཡེ་བབ་བློ་བྲལ་
གཉུག་མའི་རང་ཞལ་མཇལ། །དང་པོ་ངོ་ཤེས་བར་དུ་རྩལ་རྫོགས་ཤིང་། །
ཐ་མ་བརྟན་པ་ཐོབ་པ་ཤིན་ཏུ་གལ། །རང་ངོ་རང་ཤེས་ཙམ་གྱིས་ཆོག་པར་
བྱོས། །དུས་གསུམ་རྟོག་པའི་འཛིན་པ་བྲལ་བའི་ངང་། །གཏད་མེད་རྒྱ་ཡན་
ཧར་སངས་ཆེན་པོའི་ངང་། །གང་ཤར་རང་གྲོལ་རིག་པའི་བཙན་ས་ཟུངས། །
འདིའང་མཆོག་སྤྲུལ་འཇམ་དབྱངས་ཉི་མའི་ངོར། །རིག་འཛིན་དགའ་བའི་
ཚལ་གྱི་ཡང་དབེན་དུ། །ནམ་སྤྲུལ་ཏཱ་རེ་ཟུང་གིས་ཤར་མར་བྲིས། །དགེ་བས་
311



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འགྲོ་ཀུན་གདོད་མའི་གཞིར་གྲོལ་ཤོག ། ༈ ཡེ་གཞི་རང་རིག་དོན་གྱི་
བླ་མ་ལ་འདུད་དོ། །རང་བབ་འཛིན་མེད་ངང་ནས་གླུ་དབྱངས་ཤིག་ལེན་
འདོད། །ཨ་ཧོ་སྣང་སྲིད་ཆོས་ཀུན་རང་སེམས་ཀྱི་ཆོ་འཕྲུལ། །སེམས་ཉིད་
གཞི་མེད་རྩ་བྲལ་རང་བྱུང་གི་རིག་པ། །ད་ལྟའི་ཐ་མལ་ཤེས་པ་རང་བབས་
སུ་ཞོག་དང་། །སང་ངེ་ས་ལེ་ཝ་ལེ་ཧྲིག་གེ་བ་འདི་ཀ །གཞི་རིག་རང་བྱུང་
དོན་གྱི་བླ་མ་དེ་ཡིན་ནོ། །ཤེས་པ་མ་བཅོས་མ་བསྒྱུར་འཛིན་རྟོག་དང་བྲལ་
བ། །སྤང་བླང་རེ་དོགས་ཡིན་མིན་རྟོག་དཔྱོད་ཀྱིས་མ་བསླད། །སྟོང་ངོ་སྙམ་
པའི་སྟོང་འཛིན་ཡིད་དཔྱོད་ཀྱང་མ་བྱེད། །གསལ་ལོ་སྙམ་པའི་གསལ་ཆ་
ངོས་འཛིན་ཡང་མ་དགོས། །སྟོང་གསལ་དབྱེར་མེད་རང་རིག་གདོད་མ་ཡི་
ཆོས་སྐུ། །མ་བཙལ་རང་སར་བཞག་ཚེ་རང་ཞལ་དེ་མཇལ་བྱུང་། །མ་བལྟ་
ལྷོད་ཀྱིས་གློད་ལ་བློ་འདས་ཀྱི་ངང་དུ། །ཕྱི་ནང་བར་མེད་ཟང་ཐལ་གཉུག་
མ་ཡི་ཆོས་སྐུ། །ཡེ་དག་སྤྲོས་བྲལ་ཡེ་གནས་ཀུན་བཟང་གི་དགོངས་པ། །
རྩོལ་མེད་རང་བཞག་དྲན་པས་མ་ཡེངས་པར་སྐྱོངས་དང་། །གཉུག་མ་གཤིས་
ཀྱི་ཡིན་ལུགས་རྩོལ་མེད་དུ་མཇལ་ངེས། །འདིའང་སྙིང་བརྩེ་ཐུབ་རྒྱམ་ཕྲིན་
པོ་ཟུང་དགྱེས་ཆེད། །རིག་འཛིན་དགའ་བའི་ཚལ་གྱི་ཕོ་བྲང་གི་དབུས་སུ། །
སྔགས་རྒན་འདུ་ཤེས་གསུམ་པ་ནམ་སྤྲུལ་མིང་དེ་ཡིས། །སྣང་གསལ་གློག་
གི་འོད་ལ་ཤར་མར་དུ་བྲིས་སོ། ། ༈ ཀྱེ་ཀྱེ་སྙིང་བརྩེ་དམ་པ་བཛྲ་ལགས། །
312



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
དལ་འབྱོར་རྙེད་དཀའ་ནམ་འཆི་ཆ་མེད་ཅིང་། །ལས་འབྲས་བསླུ་མེད་འཁོར་
བ་སྡུག་བསྔལ་བའི། །བློ་ལྡོག་རྣམ་བཞིས་རང་རྒྱུད་བཏུལ་བ་གནད། །མཆོག་
གསུམ་བླ་མར་སྐྱབས་སུ་འགྲོ་བ་དང་། །འགྲོ་བའི་དོན་དུ་བྱང་ཆུབ་སེམས་
མཆོག་སྐྱེད། །ཐོག་མེད་བསགས་པའི་སྡིག་ལྟུང་བཤགས་པ་དང་། །ཚོགས་
བསགས་མཎྜལ་ལ་སོགས་ཅི་འབྱོར་གནད། །བླ་མར་སངས་རྒྱས་ལྟ་བའི་
མོས་གུས་དང་། །ཁྱེད་ཤེས་དྲག་པོས་གསོལ་བ་ཕུར་ཚུགས་ཐོབ། །དབང་
བཞི་ལོངས་ལ་ཐུགས་ཡིད་དབྱེར་མེད་སྲེས། །ཀ་དག་འོད་གསལ་རིག་པའི་
རང་ངོ་སྐྱོངས། །སྔགས་རྒན་འཆོལ་སྤྱོད་ནམ་མཁའ་གླིང་པ་ང་། །ནམ་དྲན་
དུས་སུ་ཁྱོད་དང་འབྲལ་བ་མེད། །འགྲོ་ལ་སྙིང་རྗེ་བྱང་ཆུབ་སེམས་བསྒོམ་
ནས། །བླ་མར་བཅོས་མིན་དད་པ་དྲག་པོའི་ངང་། །མ་བཅོས་གུ་ཡངས་རྒྱ་
ཡན་བློ་བདེའི་བབ། །རང་སར་ཞོག་དང་ཀུན་བཟང་དགོངས་པའི་མཐིལ། །
འདི་ཡང་གཟིམ་ཆུང་རིག་འཛིན་དགའ་ཚལ་དུ། །ནམ་སྤྲུལ་འཆོལ་བོས་
གང་ཤར་བྲིས་པ་འདིས། །གདོད་མའི་རང་ཞལ་མཇལ་བའི་རྒྱུར་གྱུར་ཅིག །
༈ གནས་ལུགས་དོན་སྟོན་བླ་མར་གུས་པས་འདུད། །ཉམས་ཀྱི་ཞེན་པ་
ཆོད་པར་བྱིན་གྱིས་རློབས། །འཁྲུལ་སྣང་ཡེ་ཤེས་ཆེན་པོར་ལེགས་ཤར་བའི།།
སྙིང་གཏམ་ཚིག་འགའ་ཞུ་བར་སྙིང་ནས་གསོན། །སྲིད་པ་འདི་ན་སྣ་ཚོགས་
སྣང་བའི་ཆོས། །བཟང་ངན་བདེ་སྡུག་རྣམ་རྟོག་མ་ལུས་པ། །ཐམས་ཅད་
313



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སེམས་ཀྱིས་བཟོས་པའི་ཆོ་འཕྲུལ་ཏེ། །སེམས་ཉིད་གཞི་མེད་རྩ་བྲལ་ངང་
དུ་ཞོག །དང་པོ་རྣམ་རྟོག་རྣམ་པ་སྣ་ཚོགས་པ། །ཞིབ་ཏུ་བརྟགས་ཏེ་གར་
བྱུང་གར་གནས་ལྟོས། །མི་བསམ་དགུ་བསམ་ཡིན་ཡིན་མིན་མིན་གྱི། །རེ་
དོགས་འཆར་ཚུལ་སྣ་ཚོགས་གང་ཤར་ཡང་། །རྗེས་སུ་མ་འབྲངས་རིག་པའི་
རང་ས་ཟུངས། །ཉིན་རེ་བདེ་ཞིང་སྐྱིད་པའི་སྣང་བ་ཡི། །འཕྲོ་རྒོད་ཞེན་པའི་
རྣམ་པ་སྣ་ཚོགས་ཤར། །ཉིན་རེ་སྡུག་ཅིང་འཐིབ་པའི་སྣང་བ་ཡིས། །གཉིད་
རྨུག་འཐིབ་ཅིང་ཐོམ་མེའི་ངང་དུ་ལུས། །ཉིན་རེ་མི་འདོད་བཟེ་རེ་སྣ་ཚོགས་
ཀྱིས། །ཞེ་སྡང་ཁོང་ཁྲོའི་མི་འདོད་ཟུག་རྔུ་ལྡང་། །ཉིན་རེ་འདུག་སྙིང་མི་
འདོད་སར་མི་ཚུགས། །འགྲོ་སྙིང་འདོད་ཅིང་ཤེས་པའི་ཉམས་འུར་འབྱུང་། །
ཉིན་རེར་ལྷ་དང་ཞིང་ཁམས་སྣང་བ་ཡིས། །བརྗོད་མི་ཤེས་པའི་དགའ་སྤྲོའི་
རྣམ་པ་འབྱུང་། །ཉིན་རེར་འདྲེ་སྣང་ལྷ་འདྲེའི་ཆོ་འཕྲུལ་གྱིས། །སེམས་ལ་
དངོས་པོའི་རྣམ་རྟོག་རླུང་ལྟར་འཚུབ། །ཉིན་རེར་ལུས་ལ་ན་ཚ་སྣ་ཚོགས་
དང༌། །ངེས་མེད་ན་ཞིང་སྙིང་གཟེར་མགོ་བོ་ན། །ཉིན་རེ་ཅི་ཡིན་འདི་ཡིན་
མེད་པ་ཡི། །བཏང་སྙོམས་ལུང་མ་བསྟན་ངང་རང་གར་འདུག །ཉིན་རེ་འགྲོ་
ལ་སྙིང་རྗེ་དྲག་པོ་དང་། །ཆོས་དང་བླ་མར་དད་པས་མཆི་མ་གཡོ། །ཉིན་རེར་
གསལ་སྟོང་བརྗོད་མེད་དགའ་བདེའི་ངང་། །ང་ནི་རྫོགས་ཆེན་རྣལ་འབྱོར་
ཡིན་སྙམ་སྤྲོ། །ཉིན་རེར་རྣམ་རྟོག་ཕྲ་རགས་ཆུ་སྙོག་འདྲ། །ད་ནི་བསྒོམ་ཀྱང་
314



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
མི་ཤེས་སྒྱུར་སྙིང་འདོད། །དེ་སོགས་ཉམས་ཀྱི་སྣང་བ་ཅི་ཤར་ཡང་། །ཐམས་
ཅད་ཉམས་ཀྱི་སྣང་བར་ཤེས་པར་གྱིས། །ཕྱི་སློང་ལྷ་འདྲེའི་ཆོ་འཕྲུལ་སྣ་
ཚོགས་འབྱུང་། །ནང་སློང་ལུས་ལ་ན་ཚ་ངེས་མེད་འབྱུང་། །གསང་སློང་
སེམས་ལ་དགའ་སྡུག་ཇི་སྙེད་ཀུན། །ཐམས་ཅད་རེ་དོགས་མེད་པར་རོ་སྙོམས་
གྱིས། །ན་དགའ་ཤི་སྐྱིད་རྣལ་འབྱོར་འདུན་མའི་རྩེ། །བཟང་ངན་ལམ་སློང་
ཐེག་མཆོག་རང་གི་ལུགས། །དོན་ལ་བཟང་ངན་སྣང་བ་ཅི་ཤར་ཡང་། །
བདེན་མེད་སྒྱུ་མའི་གར་ལ་རྩལ་སྦྱོང་མཛོད། །མ་བལྟ་མ་དཔྱད་མ་བཅོས་
རང་བབས་སུ། །རྩོལ་མེད་འཛིན་མེད་ནམ་མཁའ་ལྟ་བུའི་ངང་། །གུ་ཡངས་
རྒྱ་ཡན་བློ་འདས་ཆོས་ཉིད་ཆེ། །ཡེངས་མེད་སྒོམ་མེད་གཉུག་མའི་ངང་དུ་
སྡོད། །བཅོས་ཤིང་བཅོས་ཤིང་རྟོག་པའི་དྲ་བར་ཚུད། །མ་བཅོས་རིག་པ་
སྐད་ཅིག་དེ་ཡི་ངང་། །འཛིན་རྩོལ་མེད་པར་ལྷུག་པར་ཞོག་དང་ཆོག །ཚིག་
འདི་མ་བརྗེད་དོན་འདི་ཡིད་ལ་ཟུངས། །སྙིང་བརྩེའི་བུ་སློབ་ཨཱརྱའི་མཚན་
འཆང་ཁྱེད། །སྣང་ཉམས་བསླུ་བྲིད་གནས་ལ་མ་ཞེན་པར། །ཞེན་མེད་རང་
གྲོལ་རང་བྱུང་རྡོ་རྗེའི་ས། །ཟུངས་དང་ཀུན་བཟང་གདོད་མའི་གཞིར་གྲོལ་
ངེས། །འདི་ཡང་རྩིས་མདའ་བཀྲ་ཤིས་དགའ་འཁྱིལ་ནས། །སྒྲུབ་ཁང་ཕུན་
ཚོགས་ནོར་བུའི་གླིང་དེ་རུ། །འཆོལ་སྤྱོད་ནམ་སྤྲུལ་ནམ་མཁའ་གླིང་པ་དང་། །
སྔགས་སྐྱེས་ཏཱ་རེ་དེ་ཝཱི་ཟུང་གིས་བྲིས། ། ༈ ཨེ་ཧོ། སྙིང་གི་ནོར་བུ་ནུ་
315



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བོ་དམ་པ་མཆོག །བསླབ་གསུམ་རྒྱན་འཆང་དྷརྨའི་མཚན་ཅན་དྲུང་། །སྐུ་
ཁམས་བདེ་ངང་སྒྲུབ་པའི་བཅད་རྒྱ་བསྡམས། །སྒོ་གསུམ་དགེ་ལ་སྦྱོར་བར་
རབ་དུ་སྤྲོ། །ཀྱེ་ཀྱེ། རྙེད་དཀའི་རྟེན་ཐོབ་དམ་པའི་ཆོས་དང་འཕྲད། །
གདམས་ཟབ་བདུད་རྩིའི་རྒྱུད་ལ་དབང་འབྱོར་དུས། །ཆོས་དང་རང་སེམས་
བསྲེ་བ་གདམས་པའི་མཐིལ། །དེ་ཕྱིར་དྲན་ཤེས་བག་ཡོད་བརྟན་པར་
མཛོད། །རྩ་གསུམ་ཀུན་འདུས་དཔལ་ལྡན་བླ་མ་དང་། །དབྱེར་མེད་དཀྱིལ་
འཁོར་སྒྲུབ་པའི་ཐབས་ཆེན་པོ། །རིམ་གཉིས་ཟུང་འཇུག་སྒྲུབ་པ་ཟབ་མོ་
ལ༑ །གཞོལ་ཚེ་སྔོན་འགྲོ་སེམས་བསྐྱེད་རྒྱ་ཆེན་མཛོད། །དངོས་གཞི་ཏིང་
འཛིན་རྣམ་གསུམ་ཁོག་ཕུབ་ལ། །གཞུང་བཞིན་འཛབ་ཀྱི་གནད་བཞི་དང་
ལྡན་ཞིང་། །མ་ཡེངས་རྩེ་གཅིག་ཁྱེར་སོ་གསུམ་གྱི་ངང་། །ཆུ་བོའི་རྒྱུན་བཞིན་
ཆད་མེད་བཟླ་བ་གནད། །སྐྱེ་འགྲོ་སེམས་ཅན་རྩི་ཤིང་ནགས་ཚལ་སོགས། །
སྣང་བ་ཐམས་ཅད་རྡོ་རྗེ་ཕུར་བའི་ལྷ། །འབྱུང་བཞིའི་སྒྲ་སོགས་གྲགས་སྟོང་
སྔགས་ཀྱི་སྒྲ། །དྲན་རྟོག་བཟང་ངན་རྟོག་ཚོགས་ཅི་ཤར་ཡང་། །ཡེ་ཤེས་རྡོ་
རྗེ་གཞོན་ནུའི་ཐུགས་སུ་ཤར། །སྲིད་པ་ཐལ་འབྱིན་རྡོ་རྗེ་ཕུར་བ་ཉིད། །རང་
རིག་ཉིད་ལས་གཞན་དུ་མ་མཆིས་པས། །མ་བཅོས་ཡེ་གྲོལ་རང་བྱུང་ཕུར་
བའི་ལྷ། །རྩལ་སྣང་གང་ཤར་སྲས་མཆོག་ཁྲ་ཐབས་སོགས། །གཞན་མེད་
ཡེ་ཤེས་ཆེན་པོའི་རོལ་བར་བལྟ། །གཟུང་འཛིན་གཉིས་སྣང་འཁྲུལ་བའི་
316



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
གདོན་བགེགས་ཀུན། །གཉིས་མེད་ཡེ་ཤེས་འབར་བའི་མེ་ཡིས་བསྲེགས། །
ཆོས་ཅན་མཚན་མའི་རྐྱེན་སྣང་རྒྱལ་བསེན་ཀུན། །ཆོས་ཉིད་ཀློང་ཡངས་
མཉམ་ཉིད་ངང་དུ་སྒྲོལ། །སྣང་སྲིད་དག་པ་རབ་འབྱམས་དཀྱིལ་འཁོར་
ལ༑ །མ་དག་རྟོག་ཚོགས་བཙལ་ཀྱང་མི་རྙེད་པས། །གདོད་ནས་ཡེ་གྲོལ་
ཡེ་ཤེས་ཕུར་བའི་ལྷ། །མ་བསྐྱེད་རིག་པ་གཅིག་གི་ངང་དུ་རྫོགས། །ཧ་ཧ།
རྨད་བྱུང་ཐེག་པའི་ལམ་ཟབ་འདི། །ཨེ་མ་དུས་འདིར་མཇལ་བ་སྐལ་བ་
བཟང་། །ཐུན་དང་ཐུན་མཚམས་གཉིས་མེད་ཆོས་སྐུའི་ངང་། །གུ་ཡངས་
བློ་བདེ་འདི་རྟོལ་ཨ་ལ་ལ། །གནད་འདི་རྟོགས་པར་མཛོད་ཅིག་སྙིང་གི་བུ། །
ཚུལ་འདིར་ལེགས་པར་ཞུགས་ཤིག་ནུ་བོ་མཆོག །གཞན་ལ་རླུང་ཕྱོགས་
ཙམ་དུ་མ་བསྒྲགས་ན། །ནམ་ཞིག་འདིའི་དོན་རྟོགས་ངེས་ཐུགས་ལ་ཆོངས། །
བསྟན་འགྲོར་ཕན་པའི་བསྔོ་སྨོན་དུས་རྒྱུན་མཛོད། །དམ་པ་གསུམ་གྱི་གནད་
འདུས་ཚིག་འདི་ཀ །ནམ་སྤྲུལ་ཏཱ་རེ་ཟུང་གིས་ཤར་མར་བྲིས། །གཞན་ལ་
མ་སྟོན་དམ་ཚིག་ས་མ་ཡཱ། །དུས་སུ་བབ་ཚེ་འདི་དོན་འཆད་ཀྱང་ཆོག ། །
༈ ཨ་ཧོ། མ་བཅོས་བློ་བྲལ་རང་བྱུང་རང་རིག་གི་བླ་མར། །རང་བབ་
འཛིན་རྩོལ་བྲལ་བའི་ངང་ནས་རང་འདུད་དོ། །རང་བྱུང་རང་བཞག་སེམས་
ཀྱི་འཛིན་རྩོལ་དང་བྲལ་བར། །ཆོས་ཉིད་རྡོ་རྗེའི་གླུ་དབྱངས་བྱུང་རྒྱལ་དུ་སྨྲ་
འདོད། །ཐེག་མཆོག་ཉེ་ལམ་རྨད་བྱུང་རྫོགས་ཆེན་གྱི་ལྟ་བ། །མ་བཙལ་རང་
317



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གར་རྙེད་པ་ཨེ་མ་ཧོ་ཨ་ལ། །ཐ་མལ་ད་ལྟའི་ཤེས་པ་རང་ག་མ་འདི་ཉིད། །
མ་བཅོས་མ་བསྒྱུར་སྤང་བླང་རེ་དོགས་ཀུན་བྲལ་བར། །ཡོད་མེད་ཡིན་མིན་
བརྟགས་ཤིང་དཔྱད་ར་རང་མེད་པར། །ཡེ་གྲོལ་གཉུག་མ་ཆེན་པོའི་རྒྱལ་
ས་དེ་ཟིན་སོང་། །རྣམ་རྟོག་དང་པོ་ཤར་དུས་སྔར་འདྲེས་ཀྱི་མི་བཞིན། །བར་
དུ་རང་གྲོལ་སྐྱོང་ཚེ་སྦྲུལ་མདུད་བཞིན་ཞིག་པ། །ཐ་མ་ཕན་གནོད་མེད་པ་
ཁང་སྟོང་གི་རྐུན་མའི། །དཔེ་བཞིན་དུས་གསུམ་རྟོག་བྲལ་རང་ས་རུ་ཀློད་
ཐོངས། །འདི་ཞེས་དངོས་མཚན་ཅན་གྱི་སྒོམ་རྒྱུ་ཞིག་མི་གདའ། །ཆོས་ཉིད་
བློ་འདས་ངང་ལ་མཚན་མ་དང་དཔེ་བྲལ། །སྣང་དང་སྟོང་ངོ་སྙམ་པའི་སྤུ་
རེས་ཡང་མ་འབྱེད། །གང་ཤར་རང་གྲོལ་གདོད་མ་ཀློང་ཆེན་གྱི་དགོངས་
པར། །གཅིག་དང་དུ་མ་ཐ་དད་རྩིས་གདབ་ནི་མི་དགོས། །གསལ་ལ་འཛིན་
མེད་ཡེ་ནས་རང་གཤིས་སུ་འདུག་པས། །གསལ་ལོ་སྙམ་པའི་འཛིན་པའི་
རྟོག་དཔྱོད་དེ་སྐྱུར་ཐོངས། །སྟོང་པ་བློ་འདས་ནམ་མཁའ་ལྟ་བུ་ཡི་གཤིས་
ལ༑ །སྟོང་ངོ་སྙམ་པའི་ཡིད་དཔྱོད་སྤྲོས་པ་ཡང་མ་དགོས། །ཡེ་སྟོང་རང་
བབ་ངང་དུ་ཆམ་མེ་རང་ཞོག་ཐོང་། །ཡེ་ནས་རང་ལ་གནས་པའི་ཡེ་ཤེས་
ཀྱི་རིག་པ། །ཉི་མ་སྤྲིན་ལས་གྲོལ་ལྟར་རང་ས་ནས་གསལ་སོང་། །གུ་ཡངས་
བློ་བདེ་རྣལ་འབྱོར་ཀློང་ཆེན་གྱི་བུ་རྒྱུད། །ཁྱུང་ཆེན་མཁའ་ལ་ལྡིང་བའི་གཤོག་
རྩལ་དེ་མཆིས་པས། །ཕ་མེས་རིག་འཛིན་བཟང་བོའི་བཀའ་དྲིན་དེ་དྲན་
318



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ཚེ༑ །དགའ་སྐྱོ་ཟུང་འཇུག་ངང་ནས་གཏམ་མཆིད་དེ་སྨྲས་སོ། །གནས་མཆོག་
འོད་གསལ་གངས་རི་ཐོད་དཀར་གྱི་མགུལ་དུ། །ཕ་ཅིག་ཀློང་ཆེན་ནམ་མཁའི་
རྣལ་འབྱོར་བ་གང་དེ། །ཀུན་རྫོབ་སྣང་བའི་ཆ་རུ་མི་སྣང་བར་བཞུགས་
ཀྱང་། །དོན་ལ་ཡེ་ནས་རང་དང་དབྱེར་མེད་དུ་བཞུགས་པ། །ལེགས་པར་
ཤེས་པའི་སྐལ་བཟང་བུ་སློབ་ཀྱི་ཚོགས་ཀུན། །གུ་ཡངས་བློ་བདེས་རང་བབ་
རང་ས་དེ་ཟུངས་དང༌། །སྤྲོས་བྲལ་ཀློང་ཆེན་གདོད་མའི་བཙན་ས་དེ་ཟིན་
ངེས། །འདི་ཡང་གནས་མཆོག་གངས་རི་ཐོད་དཀར་གྱི་མགུལ་དུ། །ཀློང་
ཆེན་སྒྲུབ་ཕུག་ཡེ་ཤེས་རང་གསལ་གྱི་ཁང་བུར། །ནམ་སྤྲུལ་ཏཱ་རེ་ཟུང་གིས་
གང་ཤར་དུ་བྲིས་སོ། །
ཨེ་མ་ཧོ༔ རང་བྱུང་ཆོས་དབྱིངས་དག་པའི་ནམ་མཁའ་ལ༔ རང་
གསལ་རིག་པའི་ཡེ་ཤེས་རྟ་བདུན་དབངཿ རང་གྲོལ་ནུབ་མེད་གསལ་སྟོང་
ངང་དུ་གནསཿ མ་རིག་གཟུང་འཛིན་མུན་པ་རང་ངོར་སངསཿ ཡེ་གནས་
གཉུག་མ་རིག་པའི་ཡེ་ཤེས་དེ༔ གཞན་ནས་བཙལ་དང་གསར་དུ་བསྒྲུབ་
མ་དགོསཿ རང་བབ་མ་བཅོས་རང་བཞིན་རྒྱུན་བསྐྱངས་ན༔ འོད་གསལ་
འཛིན་མེད་བློ་འདས་རང་ཞལ་མཇལཿ ལྟ་བ་ཀ་དག་ཕྱོགས་ལྷུང་རྒྱ་ཁྱོན་
བྲལ༔ སྒོམ་པ་འོད་གསལ་རིག་སྟོང་ཟུང་དུ་འཇུག སྤྱོད་པ་སྤང་བླང་བཟང་
319



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ངན་རེ་དོགས་བྲལ༔ འབྲས་བུ་ཐོབ་མེད་རིག་པའི་རང་ས་ཟིན༔ ཀུན་བྱེད་
རྒྱལ་པོ་རང་གི་རང་རྩལ་ལཿ བཟང་ངན་རྣམ་རྟོག་ན་བུན་སྤྲིན་གྱི་རིསཿ མ་
དེད་རང་གིས་རང་ལ་བལྟས་པའི་ཚེ༔ ཡེ་གནས་ཀུན་བཟང་གདོད་མའི་
རྒྱལ་ས་ཟིན ཨ་ལ་ལ་ཧོ་གསང་བ་སྔགས་ཀྱི་ལམ༔ ཚེ་འདིར་འོད་ཕུང་
གྲོལ་བའི་ཉེ་ལམ་འདིརཿ ལེགས་པར་འཇུག་འདོད་སྐལ་ལྡན་བུ་མཆོག་
རྣམསཿ ཉམས་སུ་ལོངས་ཤིག་འཆོལ་བོའི་སྙིང་གཏམ་འདི༔ བདེན་བཟུང་
སྲིད་ན་མྱུར་བ་མྱུར་བར་དུ༔ བླ་མའི་མན་ངག་བཞིན་དུ་སྐྱོང་བ་གལཿ འདི་
ཡང་སྣང་གསལ་གློག་གི་འོད་མདངས་ངོག མདོ་མེད་འཇིགས་མེད་རྒད་
པོས་ཐོལ་བྱུང་བྲིས
གཤིས་ལུགས་མ་བཅོས་སྣང་བའི་
སྐྱོ་གླུ་བཞུགས་སོ༔
ན་མོ་གུ་རུ༔ མཆོག་གསུམ་རིག་འཛིན་རྒྱལ་བ་རྒྱ་མཚོ་དང
བླང་དོར་སྟོན་པའི་དགེ་བའི་བཤེས་གཉེན་གྱི༔ བཀའ་དྲིན་དྲན་ཞིང་ཞབས་
རྡུལ་སྤྱི་བོར་ལེན༔ གུས་ཕྱག་བཅས་ཏེ་གསོལ་བ་སྙིང་ནས་འདེབས༔ མི་
རྟག་རྒྱུད་ལ་སྐྱེ་བར་བྱིན་གྱིས་རློབས༔ གཅེས་པའི་ལུས་དང་བསགས་པའི་
320



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ནོར་རྫས་དང༔ དགྲ་གཉེན་སྡང་ཞེན་བསྲུངས་དང་བདག་ཏུ་བཟུང བདེ་
སྡུག་སྣང་བ་སྤྲོས་རྒྱའི་རི་མོ་བཞིན༔ བྱས་ཀྱང་ཟིན་མེད་ཚེ་འདིའི་བྱ་བ་འདི༔
རྟག་པར་མ་འཛིན་རྨི་ལམ་ཡུལ་དང་མཚུངསཿ སྙོམ་ལས་མ་བྱེད་དམ་པའི་
ཆོས་ལ་འབུངས༔ གཏན་གྱི་འདུན་མ་སྒྲུབས་ཤིག་སྙིང་གི་གྲོགསཿ ད་ལྟ་
ལུས་འདི་བླངས་པའི་འགྲོ་བ་ཀུན༔ མི་རྟག་ཆུ་ཕྲན་རྒྱ་མཚོ་སྙེག་པ་བཞིན༔
གཅིག་ཀྱང་མི་སྡོད་ལམ་ཆེན་འདི་ལ་ཞུགསཿ ཐར་བ་དོན་གཉེར་གྱིས་ཤིག་
སྙིང་གི་གྲོགསཿ རྟག་པར་འཛིན་པའི་ལུས་སེམས་འཚོགས་པ་འདི༔ གཅེས་
པར་བཟུང་ནས་དྲིན་གྱིས་བསྐྱངས་ན་ཡང་། །ལྷན་གཅིག་སྐྱེས་པའི་ཤ་རུས་
འབྲལ་བ་ཡིན༔ རྟག་པར་མི་ནུབ་གཉུག་མ་གཏའ་རུ་ཟུངསཿ འཕོ་འགྱུར་
བྲལ་བ་རྡོ་རྗེ་ལྟ་བུའི་ལུསཿ སྒྱུ་མའི་ནོར་ལ་སྙིང་པོ་འགའ་མ་མཆིསཿ མི་
ཟད་ནོར་མཆོག་སེམས་ཉིད་གཏེར་ཆེན་ཡིན༔ ཟད་པ་མི་འདུག་འཕགས་
པའི་ནོར་དང་མཚུངསཿ འཇིག་རྟེན་ཟས་ལ་བཀྲེས་པའི་གདུང་བ་མེད༔ ཟད་
མེད་ཏིང་འཛིན་རོ་བརྒྱའི་མྱོང་བ་ཡིན༔ སྐོམ་པའི་གདུང་བས་ཆུ་ལ་ཞེན་པ་
མེད རྒྱུན་ཆད་མེད་པར་དྲན་པས་བདུད་རྩི་འཐུངཿ དགའ་གདུང་འབྲེལ་
བའི་གཉེན་བཤེས་བསྟེན་མི་དགོས༔ འབྲལ་མེད་འགྲོགས་པའི་རིག་པའི་
ཡེ་ཤེས་ཡོད༔ ཤ་ཁྲག་འབྲེལ་བའི་རྒྱུ་རྐྱེན་འཚོགས་མི་དགོསཿ རྟོགས་པ་
གཞོན་ནུ་རིག་པའི་ཁྱེའུ་ཆུང་སྟེན༔ སྐྱེ་ཤི་བགྲེས་རྒུད་བྲལ་ཞིང་འབྲལ་མེད་
321



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འགྲོགསཿ སྟོང་པ་ཕྱོགས་འཛིན་རྒྱ་ཁྱོན་བྲལ་བའི་ཀློངཿ རིག་པའི་རང་རྩལ་
རྟོགས་པའི་རྟ་བཟང་རྒྱུགསཿ གཟའ་གཏད་བྲལ་བ་གར་སོང་ཆ་མ་མཆིས
ཕྱོགས་ལྷུང་མེད་པ་འཁོར་འདས་འུབས་སུ་ཆུབ༔ སྣང་ཆ་འགགས་མེད་
ཐབས་ཤེས་ཟུང་དུ་འཇུག གྲོལ་ཆ་འགག་མེད་འོད་གསལ་མ་བུ་འདྲེས
བརྗོད་མེད་བློ་ལས་འདས་པ་རིག་པའི་གཤིསཿ མ་བཅོས་འོད་གསལ་མཉམ་
པ་ཉིད་ཀྱི་དོན གནས་ལུགས་རང་ངོ་ཤེས་པ་སྣང་བའི་རྒྱན༔ དེ་ཉིད་རྟོགས་
ན་དགོངས་པའི་བཙན་ས་ཟིན༔ སྲིད་གསུམ་དགྲ་རུ་ལངས་ཀྱང་ས་མི་ཤོར
འཇིགས་ཆེན་འཆི་བདག་སླེབས་ཀྱང་བླ་མི་འཁྱམསཿ གདོན་ཆེན་ནད་ཀྱིས་
བཏབ་ཀྱང་ཡ་མི་ངཿ ཕྱི་རྐྱེན་གདོན་གྱི་ལྷ་འདྲེས་གླགས་མི་རྙེད༔ ནང་རྐྱེན་
ལུས་ཀྱི་ན་ཚའི་གནས་མི་རྙེདཿ གཡའ་བྲལ་མཁའ་ལ་ཆར་སྤྲིན་གོས་མ་
མྱོང ཀུན་རྫོབ་སྒྱུ་མའི་སྣང་བས་བསླུ་མ་མྱོང ཆོས་བརྒྱད་མགོ་བོ་མཐོང་
ཡང་ཞེན་མི་དགོསཿ མི་འདོད་ཐོག་ཏུ་བབས་ཀྱང་གདེང་མི་འཆོར༔ འཕོ་
འགྱུར་བྲལ་བའི་རིག་པ་སྐྱོང་མཁས་ན བྱིང་རྒོད་རྣམ་རྟོག་དགྲ་བོ་བསད་
མི་དགོས ཅོལ་ཆུང་སྒྱུ་མའི་དཔེ་འདིའི་རྗེས་མི་འབྲངཿ དུས་གསུམ་རྣམ་
པར་རྟོག་པའི་འཕྲོ་མ་མཐུདཿ དགག་སྒྲུབ་འཁྲུལ་བ་རང་ཞིག་རང་གྲོལ་
ཡིན༔ ཤེས་རིག་དགོངས་པའི་ཉམས་རྒྱ་ནང་ནས་སངཿ མ་རིག་བག་ཆགས་
སྒྲིབ་པའི་སྒོང་རྒྱ་རལཿ ཨ་འཐས་སེམས་ཀྱི་ན་བུན་མཁའ་ལ་ཡལཿ འོད་
322



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
གསལ་ཉི་མ་སྒྲིབ་མེད་འཁོར་ཡུག་འཆརཿ ཐུགས་རྗེའི་བསིལ་ཟེར་འཕྲོས་
པས་འགྲོ་ཀུན་གྲོལཿ བྱམས་གཅིག་གདོད་མའི་གཞི་ལ་སངས་རྒྱས་འགྱུར
འདི་དོན་རྟོགས་ན་ཡང་སངས་རྒྱས་པར་འགྱུརཿ ཁོ་མོའི་སྙིང་གཏམ་མན་
ངག་ཟབ་མོ་འདི༔ སྙིང་གྲོགས་རིག་པའི་ཁྱེའུ་འདི་ལ་གདམསཿ ཉམས་
ལེན་སྙིང་གི་དཀྱིལ་དུ་ས་མ་ཡཱ༔ ད་ལྟ་ཚོགས་གཉིས་བསགས་པའི་འབྲས་
བུ་ཡིསཿ རིན་ཆེན་གླིང་དུ་ཕྱིན་པའི་དོན་མ་ཆུངཿ མི་འདོད་རྐྱེན་དང་ན་ཚ་
གྲོགས་སུ་ཤེསཿ གཉེན་པོ་གཞན་བརྟེན་མི་དགོས་རང་སར་གྲོལ༔ བར་
ཆད་ལམ་དུ་ཁྱེར་ན་སྒོམ་པའི་མཆོག ཕུང་པོ་གཅེས་འཛིན་དོར་ན་གཅོད་
པའི་མཆོག རེ་དོགས་རོ་སྙོམས་ཐུབ་ན་བརྟུལ་ཞུགས་མཆོག དགྲ་ལ་
བཟོད་པ་སྒོམ་ན་བྱང་སེམས་མཆོག གདམས་ངག་སྙིང་ལ་འཆང་ན་མོས་
གུས་མཆོག སྤྱོད་པ་མཐའ་རུ་འཁྱོལ་ན་རྣལ་འབྱོར་མཆོག མ་ལབ་སྒྲོན་
གྱི་གདམས་ངག་མཆོག་དྲུག་འདི༔ བུ་སྐལ་ལྡན་ཚོས་ནམ་ཡང་སེམས་ལ་
གློན ཕ་སྐྱེས་མཆོག་གི་དགོངས་པ་ཉམས་བླངས་ན༔ ཡུམ་ཤེར་ཕྱིན་གྱི་
དགོངས་པ་ཁོང་དུ་ཆུད༔ ཅེས་སོ༔ བཀའ་ཟབ་མོ་འདི་དམ་ལྡན་སྲུང་མས་གཉེར༔ བདུད་ལྟ་
ལོག་གི་སྲོག་རྩ་ཧུབ་ཀྱིས་འདྲེན༔ ལས་སྐལ་ལྡན་སྙིང་ལ་སྦི་རྒྱ ཞེས་དུང་ཅན་མི་ཡི་ཚུལ་འཆང་དེ་ཝཱིའི་
མིང་གིས་བྲིས
༄༅། །མཚུངས་མེད་རིགས་བརྒྱའི་ཁྱབ་བདག་བླ་མའི་ཞབས། །སྙིང་གི་
323



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཟེའུ་འབྲུར་འབྲལ་མེད་རྟག་བཀོད་ནས། །སྐལ་ལྡན་སློབ་ཚོགས་བློ་ཡིད་
ཆོས་འགྱུར་ཕྱིར། །ཕན་པའི་སེམས་ཀྱིས་སྙིང་གཏམ་མདོར་བསྡུས་གདམས། །
དལ་འབྱོར་ལུས་རྟེན་ཤིན་ཏུ་རྙེད་པར་དཀའ། །མི་རྟག་འཆི་བ་ནམ་འོང་ཆ་
མ་མཆིས། །དགེ་སྡིག་ལས་འབྲས་བདེ་སྡུག་བསླུ་བ་མེད། །འཁོར་བར་
གང་སྐྱེས་བདེ་བའི་སྐབས་མ་མཆིས། །བློ་ལྡོག་རྣམ་བཞིས་རང་རྒྱུད་ལེགས་
བཏུལ་ཏེ། །སང་བྱ་གནང་བྱའི་མི་ཚེ་མ་གཟད་པར། །མཆོག་གསུམ་བླ་མར་
སྐྱབས་སུ་འགྲོ་བ་དང་། །འགྲོ་ཀུན་བྱང་ཆུབ་ཐོབ་ཕྱིར་སེམས་མཆོག་སྐྱེད། །
ཉམས་ཆག་ཉེས་ལྟུང་སྙིང་ནས་བཤགས་སྦྱངས་གྱིས། །མཎྜལ་ལ་སོགས་
ཅི་འབྱོར་ཚོགས་བསགས་དང་། །ཁྱད་པར་ཡར་མར་ཚེས་བཅུའི་རྒྱུན་མ་
གཅོད། །མཚན་ལྡན་བླ་མ་སྤྱི་བོའི་གཙུག་ཏུ་སྟེན། །ཇི་མཛད་ཆོས་སུ་མཐོང་
བའི་མོས་གུས་དང་། །ཅི་གསུང་བཀའ་སྒྲུབས་ཐོས་དོན་རྒྱུད་ལ་གཞོལ། །
དུས་ཀུན་བླ་མའི་རྣལ་འབྱོར་ཉམས་བླང་ནས། །དབང་བཞི་ལོངས་ལ་ཐུགས་
ཡིད་དབྱེར་མེད་སྲེས། །འཁོར་བར་ངེས་འབྱུང་རྣམ་དག་ཚུལ་ཁྲིམས་སྲུངས། །
གཞན་ཕན་སྙིང་རྗེའི་བྱང་ཆུབ་སེམས་མཆོག་སྒོམས། །ཀུན་ལ་ལོག་རྟོག་
སྤོངས་ལ་དག་སྣང་འབྱོངས། །ངོ་ཚ་ཁྲེལ་ཡོད་འདོད་ཆུང་ཆོག་ཤེས་དང་། །
བློ་བརྟན་ངང་བཟང་ཕྱི་ཐག་རིང་བ་དང་། །དྲན་ཤེས་རྒྱུན་རྟེན་དམ་སྡོམ་
མིག་བཞིན་སྲུངས། །དབེན་པའི་གནས་སུ་སྒྲུབ་པའི་རྒྱལ་མཚན་ཚུགས། །
324



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
ཐུགས་རྒྱུད་ཞི་ཞིང་དུལ་ན་ཐོས་པའི་རྟགས། །ཉོན་མོངས་ཆུང་ན་ཚུལ་བཞིན་
བསྒོམས་པའི་རྟགས། །ཆོས་རྣམས་ཀུན་གྱི་རྩ་བ་རང་སེམས་ཏེ། །རང་
སེམས་ལེགས་པར་ཐུལ་ན་ཆོས་པའི་མཆོག །ཆོས་དང་རང་སེམས་འདྲེས་
པ་གདམས་པའི་མཐིལ། །བླ་མར་དད་གུས་མཆེད་ལ་བརྩེ་གདུང་དང་། །
འགྲོ་ལ་སྙིང་རྗེ་ཆོས་ལ་བརྩོན་འགྲུས་བཞི། །ཆོས་པའི་གཏན་ནོར་རྣམ་བཞི་
མ་དོར་ཆོངས། །རང་སེམས་མ་ཐུལ་སོ་སོར་ཐར་བ་མིན། །སྙིང་རྗེ་མེད་
པར་བྱང་སེམས་ཡིན་མ་སྙམ། །དམ་ཚིག་མེད་པར་སྔགས་པ་ཡིན་མ་རློམས། །
ཆོས་དང་གྲུབ་མཐར་ཆགས་སྡང་རིས་མ་རྩོད། །མདོ་སྔགས་ཟུང་འབྲེལ་
ཆོས་ལ་ཉམས་ལེན་གྱིས། །ཁྱད་པར་འོད་གསལ་རྫོགས་པ་ཆེན་པོ་སྒོམས། །
རང་གནས་ཆོས་སྐུའི་རང་ཞལ་མཇལ་བར་མཛོད། །མདོར་ན་འཆི་ཚེ་མི་
འཇིགས་གདེང་ཐོབ་ཅིང་། །ཚེ་འདིར་གདོད་མའི་བཙན་ས་ཟིན་པ་གནད། །
ཅེས་པ་འདི་འང་ཞིང་ཆེན་ཉེར་གཅིག་གི །རྒྱ་རིགས་སློབ་མ་རབ་བྱུང་དགེ་
བསྙེན་རྣམས། །ཆོས་ལ་བསྐུལ་ཕྱིར་རིག་འཛིན་དགའ་ཚལ་དུ། །སྔགས་
རྒན་འཇིགས་མེད་ནམ་མཁའ་གླིང་པ་དང་། །ཏཱ་རེ་བདེ་ཆེན་ལྷ་མོ་ཟུང་གིས་
བྲིས། །དགེ་བས་འབྲེལ་ཚད་བདེ་ཆེན་སར་བགྲོད་ཤོག ། ༈ ཀྱེ་ཀྱེ་
གསོན་དང་གཙང་གྲུབ་རིན་པོ་ཆེ། །ཇི་ལྟར་མཁའ་ལ་སྤྲིན་གྱིས་གོས་པ་མེད། །
དེ་བཞིན་སྐབས་སུ་སྣང་བའི་རྣམ་རྟོག་གི །ན་ཚ་ཇི་ལྟར་བྱུང་ཡང་རིག་པའི་
325



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གཤིས། །ནམ་ཡང་གོས་པ་མེད་དེ་རྨི་ལམ་བཞིན། །སྣང་བ་ཙམ་ལས་གྲོལ་
བ་རང་གཤིས་ཡིན། །རྐྱེན་དང་ན་ཚར་མ་བལྟ་རིག་པའི་ངང་། །རང་སར་
ཞོག་དང་རང་སར་གྲོལ་བར་འགྱུར། །གཏད་མེད་གུ་ཡངས་རྒྱ་ཡན་རྣལ་
འབྱོར་བ། །ཇི་ལྟར་བྱས་ཀྱང་བདེ་ཆེན་ཆོས་སྐུའི་ངང་། །སྣང་སྲིད་དག་པར་
ཤར་བ་ཨ་ཨ་ཨ། །འདི་ཡང་ནམ་མཁའ་གླིང་པས་ཤར་མར་བྲིས། །སྐུ་ཚེ་
ཀེག་རྐྱེན་རང་གྲོལ་བརྟན་པར་སྨོན། ། ༈ རབ་འབྱམས་འཁོར་ལོའི་
མངའ་བདག་རིག་འཛིན་གྱི་བླ་མ། །མི་འབྲལ་སྙིང་དབུས་དད་བརྒྱའི་གུར་
ཁང་དུ་བཞུགས་ནས། །གཟུང་འཛིན་འཁྲུལ་བའི་མུན་པ་རང་མལ་དུ་བསལ་
ཞིང་། །རིག་སྟོང་སྐྱེ་མེད་ཆོས་སྐུའི་བྱིན་ཆེན་དེ་ཕོབ་ཤོག །འཇིག་རྟེན་འདི་
ན་སྲིད་པའི་བདེ་སྡུག་གི་ཆུ་རིས། །སྣ་ཚོགས་སྣང་ཡང་དོན་ལ་བདེན་མེད་
ཀྱི་ངང་ཚུལ། །ལེགས་པར་བསམ་ནས་བདེན་ཞེན་འཁྲུལ་བ་ཡི་སེམས་འདི། །
ད་ནི་ཐད་ཀར་བདེན་མེད་རལ་གྲི་ཡིས་བཅད་གཏོང་། །མི་དགེའི་དགྲ་བོ་
གཅིག་བཏུལ་གཅིག་འཕེལ་དུ་འགྲོ་བའི། །ཞེ་སྡང་མི་གསོག་སྡང་ཡུལ་སྙིང་
རྗེ་ཡི་ཡུལ་གྱུར། །སྡང་ཡང་འཁྲུལ་བའི་ལན་གྲངས་བག་ཆགས་དེ་བསགས་
འདུག །ད་ནི་ཇི་ལྟར་བྱས་ཀྱང་གང་དགའ་རུ་སྐྱུར་ཐོངས། །བྱམས་པའི་
གཉེན་ལ་བསྐྱངས་བསྐྱངས་སྐྱོང་ཚོད་ནི་མི་འདུག །དེ་རིང་དགའ་ཡང་སང་
ཉིན་མི་དགའ་རུ་གྱུར་འདུག །འཕྲད་ཚེ་ངོ་དགའི་གཏམ་གྱིས་འཛུམ་འཛུམ་
326



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
རེ་བསྟན་ཀྱང་། །ལྐོག་ཏུ་བླ་བཙག་ངན་སྨྲས་སྣ་ཚོགས་ཡང་བྱེད་འདུག །
དགྲ་དང་གཉེན་ལ་ངེས་པ་ཆ་བཞག་ནི་མ་མཆིས། །དགྲ་གཉེན་གང་ཡང་
ཆགས་སྡང་འཁྲུལ་བ་ཡི་གཞི་མ། །ད་ནི་ཅི་བྱུང་གང་དགར་རང་ས་ནས་སྐྱུར་
ཐོངས། །ཆགས་སྡང་རེ་དོགས་དབང་གིས་ལྷ་འདྲེ་ཞེས་གཟུགས་མེད། །མི་
བདེན་སྒྱུ་མའི་ལྟད་མོའི་ཆོ་འཕྲུལ་ཡང་གཏོང་འདུག །རྒྱལ་བསེན་འདྲེར་
འཛིན་སྣང་བ་རང་སེམས་ཀྱི་རྟོག་བཏགས། །ད་ནི་རོ་སྙོམས་སྒྱུ་མའི་བརྟུལ་
ཞུགས་དེ་འཛིན་ཡ། །ཕྱི་རྐྱེན་དགྲ་འདྲེ་འཚུབ་ཆའི་ཆུ་རླབས་ཡང་གཡོ་འདུག །
ནང་རྐྱེན་འདུ་འཁྲུག་སྙིང་རླུང་རྩ་ཁམས་ཡང་འཁྲུགས་པའི། །གསང་རྐྱེན་
དགའ་སྡུག་རེ་དོགས་སྣ་ཚོགས་ཤིག་འཆར་ཡང་། །དོན་ལ་བདེན་མེད་བཟང་
ངན་རོ་སྙོམས་ཀྱི་ལྟ་བས། །འཁོར་འདས་སྟོངས་སྲོག་དུས་གཅིག་འཕྲོག་
པ་ཡི་ཐབས་ཟབ། །འོད་གསལ་ལྟ་བའི་རྒྱལ་པོའི་རང་ས་དེ་བཟུང་ན། །ཀུན་
རྟོག་འཁྲུལ་བའི་གཞི་རྩ་ཡུལ་མེད་དུ་སངས་འགྲོ། །མི་ཤེས་རྨོངས་འཁྲུལ་འགྲོ་
བ་ལས་སྣང་གིས་མནར་བས། །མེད་ལ་ཡོད་པར་བཟུང་བའི་འཁྲུལ་བ་ལ་
འབྱམས་སོང་། །ང་ཚོ་ཀུན་བཟང་ཕ་ཅིག་བླ་མ་ཡི་བུ་རྒྱུད། །འཁྲུལ་བའི་
རྟོག་ཚོགས་གདོད་མའི་གཞི་དབྱིངས་སུ་བསལ་སྟོན། །ད་ལྟའི་ཤེས་རིག་
མ་འགགས་ས་ལེ་བ་འདི་ཀ །རང་བྱུང་ཡེ་ཡིན་དོན་གྱི་རིག་པ་ཡི་ངོ་བོ། །
འདི་ཞེས་ངོ་བོ་ངོས་བཟུང་ནམ་མཁའ་ལྟར་བྲལ་ཡང་། །མ་བཅོས་རང་བབ་
327



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འཛིན་མེད་རང་ས་རུ་གློད་ཐོངས། །སྣ་ཚོགས་ཀུན་རྟོག་ཤར་ཡང་ཆོས་སྐུ་ཡི་
རང་རྩལ། །མི་ཞེན་མི་བསྒོམ་མི་ཡེངས་རིག་སྟོང་གི་ས་བཟུང་། །གུ་ཡངས་
བློ་བདེ་གདོད་མ་ཆོས་སྐུ་ཡི་ངང་དུ། །འཁོར་འདས་ཡེ་གྲོལ་རང་གྲོལ་ལྷུག་
པ་རུ་གྲོལ་སོང་། །ད་ནི་སྒྱུ་མའི་དམག་སྟོང་དུས་གཅིག་ཏུ་བྱུང་ཡང་། །ཡ་
ང་བག་ཚ་མི་བྱེད་རིག་པ་ཡི་མཁར་དུ། །མ་བཅོས་ཟང་ཐལ་ལྟ་བའི་མཚོན་
ཆ་ཡིས་གཟིར་ནས། །སྐྱེ་མེད་ངང་དུ་བསྒྲལ་འདྲེན་དུས་གཅིག་ལ་བྱེད་སྟོན། །
གཞན་དག་འཇིག་རྟེན་མི་རྣམས་མགུ་ཐབས་ནི་མི་འོང་། །སྐུར་འདེབས་
གླེང་མོ་མི་ཁའི་བུ་ཡུག་དེ་འཚུབ་རུང་། །རིག་སྟོང་བདེ་ཆེན་རིག་པའི་རང་ས་
དེ་བཟུང་ནས། །བྱུང་རྒྱལ་བག་ཡངས་ཉམས་དགར་ལྷོད་ལྷོད་དུ་འདུག་ན། །
མཐར་ཐུག་ཀུན་བཟང་གཉུག་མའི་རྒྱལ་ས་དེ་འཐོབ་འོང་། །བསྟོད་ཀྱང་མི་
དགའ་སྟོང་སྐད་འབྲུག་སྒྲ་དེ་ཡལ་འགྲོ། །སྨད་ཀྱང་བྲག་ཆའི་རི་མོ་རང་ཡུལ་
དུ་འགྲོ་བ། །ད་ནི་བསྟོད་སྨད་ཚིག་ལ་ཉན་ཚོད་ནི་མི་འདུག །གང་སྣང་ཡེ་
ཤེས་སྒྱུ་མའི་རོལ་རྩལ་ངང་གློད་སྟོན། །ཨེ་མ་ལྟས་ངན་གཡང་ལེན་གསང་
སྔགས་ཀྱི་ཁྱད་ཆོས། །ཧེ་ཧེ་རྐྱེན་ངན་ལམ་ཁྱེར་མན་ངག་གི་རྣོ་སོ། །ཧོ་ཧོ་
འཇིག་རྟེན་རྨོངས་པས་ཤེས་ཚོད་ནི་མ་རེད། །ཨ་ལ་སྔགས་རྒན་ང་འདྲའི་
སྨྱོ་གཏམ་ལ་ཅི་ཆ། །དེ་རིང་རྩལ་སྣང་འཚུབ་ཆའི་ཉམས་སྣང་ཞིག་ཤར་ཚེ། །
ཁོ་བོ་མདོ་མེད་རྨོངས་རྟུལ་ནམ་སྤྲུལ་བའི་མིང་གིས། །ཡིད་ལ་ཤར་ཚད་སྦ་
328



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ། པ
བསྲི་མེད་པ་རུ་བྲིས་སོ། ། ༈ སྙིང་དབུས་མི་ཤིགས་འོད་ལྔའི་གུར་
ཁང་གི་དབུས་སུ། །སྐྱབས་གཅིག་དཔལ་ལྡན་བླ་མ་བྱང་ཆུབ་བར་བཞུགས་
མཛོད། །སྙིང་གི་བུ་མཆོག་དམ་པའི་འཕྲལ་ཡུན་གྱི་རྐྱེན་ཀུན། །ཆོས་ཉིད་
མཐའ་བྲལ་ཀློང་དུ་རང་ས་རུ་གྲོལ་ཤོག །སྐྱེ་མང་ལས་ཀྱིས་འབྲེལ་བའི་དམ་
ལྡན་གྱི་བུ་ཁྱོད། །ངེས་པར་དམ་པའི་ལྷ་ཆོས་གཤའ་མ་ཞིག་འདོད་ན། །དལ་
འབྱོར་རྙེད་དཀའ་འཆི་བ་མི་རྟགས་ཀྱི་ཚུལ་ལ། །ལེགས་པར་དཔྱད་དེ་བློ་
ཐག་རིང་པོ་དེ་བཟུང་སྟེ། །མི་ཚེ་རྨི་ལམ་སྐད་ཅིག་འདི་ཙམ་གྱི་རིང་ལ། །བྱ་
བྱེད་མ་མང་སྙིང་པོའི་ཆོས་ལ་རང་གཞོལ་ཅིག །ལོ་ཟླའི་སྒྲུབ་མཚམས་ཙམ་
གྱི་ཡུས་ཆེ་བ་མ་བྱེད། །མ་ཤིའི་བར་དུ་དབེན་རིར་ཉམས་ལེན་ལ་འབུངས་
ནས། །ཚེ་དང་སྒྲུབ་པ་སྙོམས་མཛོད་སྐལ་བཟང་གི་བུ་མཆོག །ངོ་ལྐོག་གཡོ་
སྒྱུ་མེད་པར་དམ་སྡོམ་དེ་ལེགས་སྲུངས། །འཇིག་རྟེན་ཆོས་བརྒྱད་བྱ་བ་རོ་
བཞིན་དུ་སྒྱུར་ཐོངས། །དཔལ་འབྱོར་ཐོབ་ཐང་ཆེ་གྲགས་གོལ་ས་ལ་མ་
རློམས། །ཕུ་ནུ་ཉེ་འབྲེལ་ཆེད་དུ་ཆགས་སྡང་ཆེར་མ་གསོགས། །དུས་ངན་
སྙིགས་མའི་མི་ལ་བློ་གཏད་རང་མ་འཆའ། །གྲོང་ཡུལ་གཡེང་བ་འདུ་འཛིའི་
གྲལ་གསེབ་དུ་མ་འགྲོ། །སུས་ཀྱང་རྡུལ་མེད་རང་ཚུགས་ཐུབ་པ་རང་མཛོད་
ཅིག །སྣང་སྲིད་འཁོར་འདས་ཆོས་ཀུན་རང་རིག་ཀྱི་རང་རྩལ། །བདེན་མེད་
སྒྱུ་མ་བཞིན་དུ་རྩལ་སྣང་དུ་ཤེས་མཛོད། །བློ་བྲལ་གཉུག་མ་ཆེན་པོའི་རང་
329



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ངོ་དེ་བསྐྱངས་ཚེ། །ཡིན་མིན་རེ་དོགས་སྤང་བླང་དགག་སྒྲུབ་རང་མེད་པར། །
མ་བཅོས་སྟོང་གསལ་འཛིན་མེད་ཡེ་གནས་ཀྱི་ཆོས་སྐུ། །གཞན་ནས་མ་
བཙལ་ཡེ་ནས་རང་ཆས་སུ་རྫོགས་འདུག །འོད་གསལ་བློ་བྲལ་རྫོགས་ཆེན་
ཀུན་བཟང་གི་ཁྱད་ཆོས། །ལམ་འདི་ཤིན་ཏུ་མྱུར་ཞིང་ཟབ་དྲགས་པའི་དབང་
གིས། །ཐོག་མེད་ལས་རླུང་བག་ཆགས་སློང་བ་ཡི་ཚེ་ན། །ཉེ་བ་དགྲ་ལང་
མ་ཉེས་ཁ་ཡོག་སོགས་ལྡང་ནས། །གློ་བུར་ཞེ་སྡང་ཟུག་རྔུ་མི་བཟོད་པ་འབྱུང་
ཞིང་། །གཏམ་ངན་མི་ཁ་བྲ་མཆུའི་འཚུབས་མ་ཡང་གཡོ་ཞིང་། །ལུས་ལ་
འདུ་ཁམས་མི་སྙོམས་ངེས་མེད་ཀྱི་ནད་རིགས། །སྨན་བཅོས་རིམ་གྲོ་གང་
བྱས་ཕན་བྱེད་ནི་མི་འབྱུང་། །ཁྱད་པར་རྩ་རླུང་སྙིང་ཁམས་མི་བདེ་བ་འབྱུང་
སྟེ། །བསམ་སྤྱོད་མ་ངེས་ཟབ་ཟོབ་ཡལ་ཡོལ་གྱི་ངང་དུ། །རྣམ་རྟོག་དགྲ་
རུ་ལང་ངོ་རང་ཚུགས་དེ་ཤོར་འགྲོ། །རེ་འགའ་དགའ་ཞིང་འདོད་ཡོན་བསླུ་
བྲིད་ལ་ཞེན་ཅིང་། །རེ་འགའ་སྐྱོ་ཞིང་རང་ཉིད་འཆི་བའི་ཐབས་བྱེད་པའི། །
རང་དབང་མི་ཐོབ་ཤོག་སྐྱ་རླུང་ཁྱེར་དང་མཚུངས་པའི། །གཡོ་བའི་ཉམས་
འདི་ཤེས་སམ་སྙིང་གཅེས་ཀྱི་བུ་ཆུང་། །གཞན་ཀྱི་མཚང་འབྲུ་རྡུང་རྡེག་ངན་
སྨྲས་ཅི་བྱེད་ཀྱང་། །ཆོས་ཉིད་ཡེ་ཤེས་ཆེན་པོའི་རོལ་བ་རུ་ཤེས་དགོས། །
རྐྱེན་ངན་སྐྱོན་དུ་མ་བལྟ་དངོས་གྲུབ་ཀྱི་རང་བཞིན། །ན་ཚ་སྡུག་བསྔལ་ལམ་
ཁྱེར་བྱང་སེམས་ཀྱི་ཕ་ནོར། །ལྟས་ངན་གཡང་དུ་ལེན་པ་གསང་སྔགས་ཀྱི་
330



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ཁྱད་ཆོས། །དགྲ་བོས་ལོག་སྒྲུབ་བྱས་ཀྱང་ཐུགས་དམ་གྱི་བོགས་འདོན། །
གཏམ་ངན་མ་ཉེས་ཁ་ཡོག་དགེ་བསྐུལ་གྱི་ལྕག་འདེབས། །མི་འདོད་རྐྱེན་
ངན་ཅི་བྱུང་རིག་པ་ཡི་རྒྱན་ཆེན། །རྣམ་རྟོག་རྗེས་འདེད་མ་བྱེད་རང་ངོ་ལ་
ལྟོས་དང་། །ཅི་ཤར་ཟང་ཐལ་རིག་པའི་རང་བཞིན་ལས་མ་འདས། །ཤར་
གྲོལ་དུས་མཉམ་འཛིན་མེད་འོད་གསལ་གྱི་མན་ངག །འདི་གོ་སྐལ་ལྡན་
རྡོ་རྗེའི་སློབ་བུ་ཡི་སྒོས་ནོར། །མ་བརྗེད་མ་བརྗེད་གཉུག་མའི་དྲན་པ་འདི་
མ་བརྗེད། །ཉམས་སུ་ལོངས་དང་ཉེས་ཚོགས་རང་ས་རུ་གྲོལ་ངེས། །འདི་
བདེ་ཕྱི་སྐྱིད་གཏན་གྱི་བདེ་བའི་སར་སླེབ་འདུག །ཨ་ལ་ལ་ཧོ་གུ་ཡངས་
ཉམས་དགའ་རུ་བཞུགས་མཛོད། །འདི་ཡང་སྙིང་གི་བུ་མཆོག་ཐུབ་བསྟན་
གྱི་རྒྱལ་མཚན། །ཕྱི་ནང་དགྲ་གདོན་ཉམས་ཀྱི་ཤར་ཆ་ཡི་འཚུབ་མ། །རང་
སར་ཞི་ཕྱིར་གསལ་འདེབས་གཏམ་མཆེད་ཀྱི་མེ་ཏོག །སྔགས་རྒན་ནད་པ་
ཉམ་ཐག་འཇིགས་མེད་ཀྱི་མིང་དང་། །སྔགས་སྐྱེས་ཏཱ་རེ་ཟུང་གིས་ཤར་མར་
དུ་བྲིས་པ། །རིག་སྟོང་ཟུང་འཇུག་འོད་གསལ་མངོན་དུ་རང་འགྱུར་སྨོན། །
༈ དོན་དམ་གནས་ལུགས་རང་ཞལ་སྟོན་མཛད་པའི། །ཁྱབ་བདག་དཔལ་
ལྡན་བླ་མའི་ཞབས་ལ་འདུད། །དང་པོ་ཐུན་མོང་ལམ་གྱིས་རྒྱུད་སྦྱངས་ནས། །
ཐུན་མིན་ཐེག་པའི་ལམ་དུ་བསླབ་པ་ལ། །བློ་ལྡོག་རྣམ་བཞིས་རང་རྒྱུད་བཏུལ་
བ་དང་། །སྐྱབས་སེམས་སྒྲིབ་སྦྱང་ཚོགས་བསགས་གནད་དུ་ཟུངས། །བྱིན་
331



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རླབས་ཀུན་གྱི་རྩ་བ་བླ་མ་སྟེ། །བླ་མའི་རྣལ་འབྱོར་སྒོམས་ཤིང་དབང་བཞི་
ལོངས། །ཐུགས་ཡིད་གཅིག་སྲེས་ད་ལྟའི་ཐ་མལ་གྱི། །ཤེས་པ་རང་སར་
མ་བཅོས་ལྷུག་པར་ཞོག །ངོ་བོ་སྟོང་ལ་རང་བཞིན་གསལ་བ་དང་། །ཐུགས་
རྗེ་འགགས་མེད་སྐུ་གསུམ་རིག་པའི་གནད། །གཞན་ནས་བཙལ་ཞིང་བསྒྲུབས་
པས་མི་རྙེད་དེ། །མ་བཅོས་རང་བབ་རང་གདངས་སོ་མའི་ངང་། །འཛིན་
མེད་བློ་འདས་རྒྱ་ཡན་ངང་དུ་ཞོག །དུས་གསུམ་རྟོག་བྲལ་ཟང་ཐལ་ནམ་
མཁའི་གཤིས། །བརྗོད་མེད་རང་ངོ་རང་གིས་ཤེས་ཙམ་ལས། །རེ་དོགས་
ཡིན་མིན་སྤང་བླང་བྲལ་བའི་ངང་། །ཡེ་ནས་རང་གནས་ཆོས་སྐུའི་རང་ས་
ཟུངས། །འདི་ཡིན་འདི་མིན་སྤྲོས་པའི་གཏད་སོ་བྲལ། །རང་གནས་ཡེ་ཤེས་
ཆེན་པོའི་གནད་འདི་ཀ །མ་བརྗེད་མི་བསྒོམ་མི་ཡེངས་རྩོལ་བྲལ་ངང་། །
བརྟན་པ་མ་ཐོབ་བར་དུ་སྒོམ་པ་གནད། །གནད་འདི་རྟོགས་ཆེད་བླ་མར་
མོས་གུས་དང་། །འགྲོ་ལ་སྙིང་རྗེ་ཚོགས་བསགས་ཅི་འབྱོར་དང་། །ཁྱད་པར་
ཡར་མར་ཚེས་བཅུའི་རྒྱུན་མ་གཅོད། །ཡེངས་སྒོམ་བྲལ་བའི་མན་ངག་ཟབ་
མོ་འདི། །གཞན་ལ་མི་སྤེལ་རང་ཉམས་ལེན་པ་གཅེས། །དེ་ལྟར་ཚུལ་བཞིན་
ལེགས་པར་བསྒོམ་པ་ན། །ཚེ་འདིར་ཀུན་བཟང་གདོད་མའི་རྒྱལ་སྲིད་ཟིན། །
ཞེས་པ་འདི་འང་སྔོན་ནས་ལེགས་འབྲེལ་བའི། །དཀོན་མཆོག་རྒྱལ་མཚན་
ཞལ་ངོ་མ་ལྡོག་པར། །སྔགས་སྤྱོད་གཏེར་མིང་འཇིགས་མེད་ཕུན་ཚོགས་
332



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
དང་། །ཏཱ་རེ་དེ་ཝཱི་ཟུང་གིས་ཤར་མར་བྲིས། །དགེ་བས་འགྲོ་ཀུན་ཀུན་བཟང་
གཞིར་གྲོལ་སྨོན། ། ༈ ན་མོ་གུ་རུ། བློ་ཡིད་གཏད་སོ་འཛིན་པས་མ་
བསླད་པས། །ཐ་མལ་ད་ལྟའི་ཤེས་པ་སོ་མ་འདི། །མ་བཅོས་རང་བབ་ལྷུག་
པར་བཞག་པ་ལས། །གསལ་ལ་རྟོག་མེད་ངོ་བོ་ངོས་བཟུང་བྲལ། །མ་བཅོས་
ཆོས་ཉིད་རང་ངོ་རང་གིས་མཐོང་། །ཚོགས་དྲུག་གང་སྣང་རང་གྲོལ་བདེ་
ཆེན་ངང་། །བློ་བདེ་འོད་གསལ་ཉི་མ་ཁོང་ནས་འཆར། །ནམ་ཡང་འདུ་འབྲལ་
མེད་དོ་རང་ས་ཟུངས། །འདི་འང་ཆོས་ཉིད་དོན་གྱི་རྣལ་འབྱོར་བ། །ཚུལ་
ཁོས་བསྐུལ་ངོར་ནམ་སྤྲུལ་སྔགས་རྒན་དང་། །ཏཱ་རེ་དེ་ཝཱི་ཟུང་གིས་བྲིས་
པ་དགེ། །
༈ ཨེ་ཧོ། ངོ་བོ་གདོད་ནས་ཀ་དག་སྤྲོས་བྲལ་གྱི་ཞིང་ན། །ཆོས་སྐུའི་མཁའ་
འགྲོ་ཀུན་ཏུ་བཟང་མོ་དེ་མཁྱེན་ནོ། །ལྟ་བ་ཕྱོགས་ལྷུང་བྲལ་བའི་དངོས་གྲུབ་
དེ་སྩོལ་ཤོག །ངེས་པ་ལྔ་ལྡན་རིགས་ལྔའི་མཁའ་འགྲོ་ཡི་ཞིང་ན། །ལོངས་
སྐུའི་མཁའ་འགྲོ་རྡོ་རྗེ་ཕག་མོ་དེ་མཁྱེན་ནོ། །སྒོམ་པ་དམིགས་གཏད་བྲལ་
བའི་དངོས་གྲུབ་དེ་སྩོལ་ཤོག །ཐུགས་རྗེ་རོལ་རྩལ་གང་ལ་གང་འདུལ་གྱི་
ཞིང་ན། །སྤྲུལ་སྐུའི་མཁའ་འགྲོ་ཡེ་ཤེས་མཚོ་རྒྱལ་དེ་མཁྱེན་ནོ། །སྤྱོད་པ་
བླང་དོར་བྲལ་བའི་དངོས་གྲུབ་དེ་སྩོལ་ཤོག །སྙིང་དབུས་མི་ཤིགས་ཐིག་
ལེའི་གཞལ་ཡས་ཀྱི་དབུས་ན། །རང་རིག་ངེས་པ་དོན་གྱི་བླ་མ་དེ་མཁྱེན་
333



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ནོ༑ །འབྲས་བུ་གཞོན་ནུ་བུམ་སྐུའི་དངོས་གྲུབ་དེ་སྩོལ་ཤོག །ཀྱེ་ཀྱེ་གསོན་
དང་སྣང་སྲིད་ལྷ་འདྲེ་ཡི་ཚོགས་དང་། །ཁྱད་པར་རྣལ་འབྱོར་བདག་ལ་གནོད་
བྱེད་ཀྱི་བགེགས་རིགས། །ན་ཚ་རྐྱེན་དང་བར་ཆད་གཏོང་མཁན་གྱི་རིགས་
རྣམས། །ཁྱེད་རྣམས་ཐོག་མེད་དུས་ནས་ད་ལྟ་ཡི་བར་དུ། །མ་རིག་དབང་
གྱུར་གཉིས་འཛིན་འཁྲུལ་བ་ཡིས་ལྷད་ཅིང་། །གཞན་ལ་གནོད་པར་བྱེད་
པའི་བསམ་ངན་དང་སྦྱོར་རྩུབ། །ཨ་འཐས་ཉིང་འཁྲུལ་དབང་སོང་ཉེས་པ་
དེ་ཤེས་སམ། །གང་ཤར་རང་གྲོལ་ཆོས་ཉིད་དོན་རྟོགས་ཀྱི་རྣལ་འབྱོར། །ང་
ལ་གནོད་ཅིང་གདུག་པའི་བསམ་སྦྱོར་དེ་འཆང་ཡང་། །ང་ཚོ་ཨོ་རྒྱན་མཚོ་
སྐྱེས་བླ་མ་ཡི་བུ་རྒྱུད། །སྟོང་གསུམ་དགྲ་རུ་ལང་ཡང་བག་ཚ་བ་མེད་ལ། །
རྐྱེན་ངན་ལམ་སློང་རྡོ་རྗེའི་ཐོག་ཆེན་དེས་གཟིར་ཚེ། །གདོན་བགེགས་ཡུལ་
མེད་ཟང་ཐལ་རིག་པ་ཡི་ངང་དུ། །ཡེ་གྲོལ་གཉུག་མ་ཆེན་པོའི་རྒྱལ་ས་རུ་
སྤར་ན། །རང་གཞན་ལྷ་འདྲེའི་འཛིན་སྟངས་རང་ས་ནས་གྲོལ་སོང་། །ཡེ་
ནས་མ་བཅོས་པདྨ་དབང་ཆེན་གྱི་ཁྲོ་རྒྱལ། །ང་ལས་ཆེ་བཙན་སྲིད་པ་གསུམ་
འདི་ན་སུ་མེད། །ང་ནི་འཁོར་འདས་ཀུན་གྱི་སྤྱི་དཔལ་དུ་གྱུར་པ། །སྟོང་
གསུམ་འཇིག་རྟེན་སྲོག་སྙིང་ང་ཡི་ལག་གདའོ། །ཀུན་ཁྱབ་སྟོང་ཆེན་གཞི་
ལ་འཕོ་འགྱུར་ནི་མི་འདུག །རང་གྲོལ་རིག་པའི་རྡོ་རྗེར་བགྲེས་རྒུད་ནི་མི་
གདའ། །རྩུབ་ཉམས་ཤར་ཆའི་རི་མོར་རེ་དོགས་ནི་མི་དགོས། །ཐ་མལ་ད་
334



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ལྟའི་ཤེས་པ་སངས་རྒྱས་སུ་འདུག་པའི། །གཏད་མེད་གུ་ཡངས་བློ་བདེའི་
རང་ས་དེ་ཟིན་ཚེ། །ཐུག་ཕྲད་རང་གྲོལ་རྡོ་རྗེའི་དཔའ་གདེང་དེ་རྙེད་སོང་། །
གཉེན་དང་ཉེ་དུའི་འབྲེལ་བའི་ཞེན་འཛིན་གྱི་དབང་གིས། །འདོད་ཆགས་
ལས་གྱུར་དམ་སྲི་བསེན་མོ་ཞེས་མིང་གདགས། །དོན་ལ་རང་གཞན་སྡང་
ཞེན་གཉིས་འཛིན་གྱིས་སྐྱེད་པའི། །ལྷ་འདྲེ་ཞེས་བྱ་རྣམ་རྟོག་ཤར་ཆ་ཡི་རི་
མོ། །ང་མེད་ངར་འཛིན་བདེན་ཞེན་འཛིན་པ་ཡི་འཆིང་ཐག །གཏད་མེད་
གང་ཤར་རང་གྲོལ་མེ་དཔུང་གིས་བསྲེགས་ཚེ། །ཡུལ་མེད་བློ་འདས་ཆེན་
པོའི་རྒྱལ་ཁ་དེ་ཐོབ་སོང་། །ནད་དང་ནད་འཛིན་བློ་དེ་རྣམ་རྟོག་གི་རི་མོ། །
དོན་ལ་ན་བྱ་ན་བྱེད་ཀ་དག་གི་ཀློང་དུ། །བདེ་ཆེན་འཕོ་བྲལ་རྡོ་རྗེའི་རང་ས་
དེ་བཟུང་ཚེ། །བདེ་ཆེན་མི་འགྱུར་རྡོ་རྗེའི་གཏན་སྲིད་དེ་ཐོབ་སོང་། །རྐྱེན་
ངན་ལམ་དུ་སློང་བ་གསང་སྔགས་ཀྱི་ཁྱད་ཆོས། །གང་ཤར་རིག་པའི་རྒྱན་
ཤར་རྣལ་འབྱོར་བའི་སྤྱོད་ཡུལ། །བར་ཆད་ཡོན་ཏན་ཤེས་པ་བླ་མེད་ཀྱི་ལུགས་
སོ༑ །ན་ཚ་རྐྱེན་ངན་ལམ་སློང་པད་འབྱུང་གི་བུ་རྒྱུད། །ཨེ་མ་ཨེ་མ་དཔལ་
ལྡན་བླ་མ་ཡི་དྲིན་ལས། །གང་སྣང་བདེ་བ་ཆེན་པོའི་དགའ་སྟོན་ལ་རོལ་
ནས། །སྲིད་ཞི་གཉིས་མེད་རང་གྲོལ་རིག་པ་ཡི་ས་ཟིན། །སྲིད་གསུམ་ཡེ་
ནས་སངས་རྒྱས་གསར་དུ་བསྒྲུབ་མི་དགོས། །གང་ཤར་ཆོས་སྐུའི་རྩལ་ལ་
སྤང་བླང་ནི་མི་དགོས། །གང་སྣང་རྒྱན་དུ་ཤར་བས་རེ་དོགས་ནི་མ་དགོས། །
335



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ད་ནི་ལྷ་མེད་འདྲེ་མེད་ལྟ་བའི་གདེང་ཟིན་ཏེ། །མ་བཅོས་འཇོག་སྟངས་གཅིག་
གིས་འཁོར་འདས་ཀྱི་སྣང་ཆ། །བློ་བྲལ་གཉུག་མའི་ངང་དུ་རང་གྲོལ་གྱི་ས་
ཟིན། །འཁོར་འདས་རང་གྲོལ་ཆེན་པོའི་རྒྱལ་ཁ་དེ་ཐོབ་ཚེ། །རྣལ་འབྱོར་
སྔགས་པ་རྒྱལ་བའི་རྒྱལ་དབྱངས་འདི་ལེན་མཁན། །སྔགས་རིགས་ནམ་
སྤྲུལ་འཇིགས་མེད་ཕུན་ཚོགས་ང་ཡིན་ནོ། །ཐོས་ཚད་བཟང་ངན་རོ་སྙོམས་
གདེངས་ཚད་དེ་འཐོབ་སྨོན། ། ༈ ཀྱེ་ཧོ་ལས་སྨོན་དམ་ཚིག་བཟང་པོ་ཡིས། །
ཚེ་རབས་དུ་མར་འབྲེལ་བའི་སློབ་བུའི་མཆོག །བསླབ་གསུམ་རྒྱན་འཆང་
དམ་པར་འདུད་པ་ལ། །སྙིང་གཏམ་ཚིག་འགའ་ཞུ་བས་སྙན་དབང་གསོན། །
ཁྱེད་ནི་རྒྱལ་ཁམས་ཕྱོགས་མེད་འགྲིམ་པ་དང་། །ངེས་མེད་རི་ཁྲོད་གང་དུ་
གནས་གྱུར་ཀྱང་། །དཔལ་ལྡན་བླ་མར་གསོལ་ཐོབ་དབང་བཞི་ལོངས། །
ཡི་དམ་ལྷ་སྔགས་ཏིང་འཛིན་དབྱེར་མེད་ངང་། །མ་བཅོས་ཀ་དག་གཉུག་མའི་
གནས་ལུགས་སྐྱོངས། །སྒོམ་ཞེན་འཛིན་པའི་བློ་ཡིས་མ་བཅིངས་ཤིང༌། །
མི་བསྒོམ་ཡེངས་འབྱམས་ངང་དུ་མ་ཤོར་བར། །རང་བབ་རྩོལ་བྲལ་རྗེན་
པར་སྐྱོང་བ་འདི། །ཟབ་གསང་རྫོགས་པ་ཆེན་པོའི་ཉམས་ལེན་ཡིན། །མཁའ་
འགྲོ་དམ་ཅན་ཚོགས་དང་གཏོར་མས་བརྔན། །མ་གྱུར་འགྲོ་ལ་བྱམས་དང་
སྙིང་རྗེ་སྐྱེད། །དད་དང་དམ་ཚིག་སྡོམ་པ་སྲོག་ལྟར་སྲུངས། །ཡར་མར་ཚེས་
བཅུའི་དུས་སྟོན་རྒྱུན་མ་གཅོད། །མི་མེད་དབེན་རིར་སྒྲུབ་པའི་རྒྱལ་མཚན་
336



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཉམས་མགུར་ཞལ་གདམས་ཕྱོགས་བསྡུས་པདྨའི་ཕྲེང་བ།
པ
ཚུགས། །དངོས་དང་བརྒྱུད་ནས་བསྟན་འགྲོའི་དོན་ཆེན་སྒྲུབས། །མཆིད་
འདི་དེ་ལས་མི་སྨྲ་གུ་རྒྱ་རྒྱ། །དོན་འདི་ཡལ་བར་མ་དོར་ཉམས་སུ་ལོངས། །
འདིའང་སྤྲུལ་མིང་འཇིགས་མེད་ཕུན་ཚོགས་ཀྱིས། །རིག་འཛིན་དགའ་བའི་
ཚལ་དུ་ཤར་མར་བྲིས། ། ༈ སྐྱེ་མང་ལས་སྨོན་འབྲེལ་བའི་མཆོག་སྤྲུལ་
རྗེ༑ །ཨ་བྷུའི་མཚན་འཆང་དམ་པར་ཚིག་འགའ་ཞུ། །ཐ་མལ་ད་ལྟའི་ཤེས་
པ་སོ་མ་འདི། །སྒོམ་འཛིན་རྣམ་རྟོག་བློ་ཡིས་མ་བཅིངས་པར། །སྒོམ་མེད་
ཟང་ཐལ་རིག་པ་རྗེན་པ་རུ། །ལྷོད་ཀྱིས་གློད་ལ་རང་བབ་ངང་དུ་ཞོག །དེ་
ཚེ་རྣམ་རྟོག་འཕྲོ་ཡང་འཕྲོ་རུ་ཆུག །འཕྲོ་བ་གང་ཤར་རང་གྲོལ་རྗེས་མེད་
ཡིན། །མ་འཕྲོ་ན་ཡང་ཨེ་འཕྲོ་གང་ཡང་མེད། །སྟོང་གསལ་བློ་འདས་རིག་
སྟོང་རྗེན་པ་ཡིན། །སྤང་བླང་དགག་སྒྲུབ་བྲལ་བའི་རྣལ་འབྱོར་ལ། །རེ་
དོགས་ཞིག་པའི་མཆོག་གི་དངོས་གྲུབ་ཡོད། །དེ་བས་ལྷག་པའི་གདམ་ངག་
གང་ཡང་མེད། །ནམ་སྤྲུལ་ཏཱ་རེ་ཟུང་གིས་ཤར་མར་བྲིས། །
༈ ཨ་ཧོ། རང་རིག་སྤྲོས་བྲལ་ཆོས་སྐུའི་བླ་མ་དེ་མཁྱེན་ནོ། །གང་ཤར་
རང་གྲོལ་རྣལ་འབྱོར་ཉམས་གླུ་ཞིག་ལེན་འདོད། །སྣང་སྲིད་འཁོར་འདས་
མ་ལུས་སེམས་ཉིད་ཀྱི་རང་རྩལ། །བདེ་སྡུག་ཅི་ལྟར་ཤར་ཡང་རིག་པ་ཡི་
རྒྱན་ཤར། །ཆོས་ཉིད་ཟབ་མོའི་དོན་ལ་སྦྱང་གོམས་ཀྱི་འབྲས་བུ། །རྐྱེན་སྣང་
337



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བསླུ་བྲིད་མཁན་གྱི་རྫུན་རིས་ལ་མ་ཉན། །འཁོར་འདས་རོ་སྙོམས་རྟོགས་
པའི་ལྟ་བ་ཡི་གདེང་ཆེན། །མ་བསྒོམས་རང་ལ་ཤར་བ་ཨ་ཏི་ཡི་ཁྱད་ཆོས། །
ནད་ཅེས་སྣང་བ་རྟོག་བཏགས་ཞེན་འཛིན་གྱི་གསོས་འདེབས། །བགེགས་
ཞེས་བྱ་བ་རྣམ་རྟོགས་མཚན་འཛིན་གྱི་གཞི་རྩ། །ནད་གདོན་སྣ་ཚོགས་སྣང་
ཡང་རང་སེམས་ཀྱི་ཆོ་འཕྲུལ། །གཞི་མེད་རྩ་བྲལ་རྟོགས་པའི་རྣལ་འབྱོར་
བའི་སྣང་ངོར། །རིག་སྟོང་འོད་གསལ་ཀ་དག་ཆོས་སྐུ་ཡི་དགོངས་པ། །
ཡེ་རིག་དོན་གྱི་བླ་མ་སྙིང་དབུས་ནས་མཇལ་བྱུང་། །བདེ་ཡང་མི་ཞེན་ཞེན་
མེད་རང་གྲོལ་གྱི་ལྟ་བ། །སྡུག་ཀྱང་མི་གནོད་བགེགས་འཛིན་ཤེས་པ་ལ་
མི་སྐྱོ། །བདེ་སྡུག་དམིགས་གཏད་ཆེད་འཛིན་སྤང་བླང་དང་བྲལ་བས། །
གདོད་མའི་གནས་ལུགས་རྟོགས་པའི་རྣམ་འབྱོར་ང་དགའ་སྐྱིད། །གུ་ཡངས་
བློ་བདེ་ན་དགའ་ཤི་སྐྱིད་ཀྱི་རྣལ་འབྱོར། །ཆོས་ཉིད་དོན་གྱི་ཁང་བཟང་ཡངས་
པ་ཡི་དབུས་སུ། །སྲིད་ཞི་མཉམ་ཉིད་རྟོགས་པའི་རྒྱལ་སྲིད་དེ་བཟུང་ནས། །
དམིགས་མེད་སྤྲོས་བྲལ་གཉུག་མའི་དགའ་བདེ་ལ་རོལ་སོང། །ཧ་ཧ།
338



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་དེའི་འགྲེལ་བ་ཡེ་ཤེས་སྒྲོན་མེ།
པ
༄༅། །ཞལ་གདམས་དང་དེའི་འགྲེལ་བ་ཡེ་ཤེས་
སྒྲོན་མེའི་སྐོར་བཞུགས་སོ། །
ཨ་ཧོ། ཡེ་གཞི་གདོད་ནས་དག་པ་མཐའ་བྲལ་གྱི་ཡེ་ཤེས། །ཡེ་སྟོང་
ཆོས་སྐུའི་བླ་མ་རང་ཆས་སུ་རྫོགས་ནས། །ཡེ་གདངས་ལོངས་སྐུའི་བཀོད་
པ་ཞིང་ཁམས་ཀྱི་སྣང་ཆ། །ཐུགས་རྗེ་ཀུན་ཁྱབ་སྣ་ཚོགས་སྤྲུལ་སྐུ་ཡི་རོལ་
བ༑ །ཕྲིན་ལས་གང་འདུལ་གདུལ་བྱའི་མོས་པ་ལྟར་སྣང་ཡང་། །དོན་དམ་
ངོ་བོ་ཉིད་སྐུའི་བླ་མ་དེ་ཡིན་ནོ། །ལྟ་བ་རྒྱ་ཁྱོན་ཕྱོགས་ལྷུང་དབུས་མཐའ་
དང་བྲལ་བ། །སྒོམ་པ་འོད་གསལ་མ་བུ་ཁོར་ཡུག་ཏུ་འདྲེས་པས། །སྤྱོད་
པ་སྤང་བླང་རེ་དོགས་གཉིས་འཛིན་དང་བྲལ་ན། །གཞི་སྣང་ཡེ་ཤེས་འཆར་
སྒོ་འགག་མེད་དུ་ཤར་འོང་། །ལམ་སྣང་མ་ངེས་སྣ་ཚོགས་རིག་རྩལ་དུ་ཤར་
ཡང་། །འབྲས་བུ་གཅིག་རྫོགས་གཉུག་མའི་ཡེ་ཤེས་འདི་ཡིན་ནོ། །རྩ་
ཁམས་དུག་ལྔ་གནས་དག་དཔའ་བོ་ཡི་རང་བཞིན། །རླུང་ཁམས་འབྱུང་
ལྔ་གནས་དག་དཔའ་མོ་ཡི་རང་བཞིན། །ཐིག་ལེ་དག་པ་ཆོས་སྐུ་སྐྱེ་མེད་ཀྱི་
ངོ་བོ། །བདེ་ཆེན་ཡེ་ཤེས་ཨེ་དབྱིངས་དབུ་མ་ཡི་སྦུབས་སུ། །གསལ་སྟོང་
འཛིན་མེད་ཆོས་སྐུ་ཉག་གཅིག་གི་དགོངས་པ། །མི་རྟོག་ལྷན་སྐྱེས་ཡེ་ཤེས་
339



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རྩོལ་མེད་དུ་སྣང་ངོ་། །ངོ་བོ་སྟོང་པ་བདག་མེད་རྟག་ཆད་དང་བྲལ་བ། །
རང་བཞིན་གསལ་བ་འོད་གསལ་སྒྲིབ་མེད་ཀྱི་ཉི་མ། །ཐུགས་རྗེ་ཀུན་ཁྱབ་
རང་བཞིན་བྱང་ཆུབ་ཀྱི་སེམས་ནི། །སྟོང་ཉིད་སྙིང་རྗེའི་སྙིང་པོ་ཁོ་ན་འདི་
ཡིན་ནོ། །ཧ་ཧ། རྒན་མོའི་འཁྲུལ་སྣང་ལབ་ལོབ་འདི་ལ་རེ་གཟིགས་དང་། །
སྒོམ་བྱ་སྒོམ་བྱེད་བསྒོམ་རྒྱུའི་སྒོམ་པ་ལ་མི་དགོས། །རྟོགས་བྱ་རྟོགས་བྱེད་
རྟོགས་རྒྱུའི་ལྟ་བ་ཞིག་མི་རྙེད། །འཁྲུལ་བྱ་འཁྲུལ་བྱེད་འཁྲུལ་ཡུལ་འཁྲུལ་
མཁན་ཞིག་མི་འདུག །མྱོང་བྱ་མྱོང་བྱེད་མྱོང་རྒྱུའི་བདེ་སྡུག་ནི་མ་མཆིས། །
སྤང་བྱ་སྤོང་བྱེད་སྤོང་རྒྱུའི་བག་ཆགས་ཤིག་མ་གྲུབ། །ཐམས་ཅད་དབྱིངས་
གཅིག་ཀློང་གཅིག་གཞི་གཅིག་ཏུ་སྣང་ངོ༌། །ཨ་ཁུ་རྒན་རབས་རྣམས་ཀྱི་ཐུགས་
ཉམས་ལ་ཞོག་དང་། །མཁོ་བའི་དུས་སྐབས་ཐོན་པའི་འགག་ཆེན་ལ་ཐུག་
འོང་། །ལྟ་བ་མེད་པའི་སྟོང་སྐད་རྒན་མོས་ནི་བྲིས་སོ། ། ཏཱ་རེས་སོ། །
༄༅། །ཞལ་གདམས་ཀྱི་འགྲེལ་བ་ཡེ་ཤེས་སྒྲོན་མེ་ཞེས་བྱ་བ་བཞུགས་སོ། །
ཀུན་བཟང་གདོད་མའི་མགོན་པོ་ལ་ཕྱག་འཚལ་ལོ། །གང་ཞིག་སྐལ་ལྡན་
ལས་ཅན་སྐྱེས་བུའི་དོན། །གདམས་ཟབ་ཚིག་དོན་ཅུང་ཟད་དཀྲོལ་བ་ལ། །
དཀོན་མཆོག་རྩ་གསུམ་རྩ་བརྒྱུད་བླ་མ་དང་། །ཆོས་སྐྱོང་སྲུང་མ་རྣམས་ཀྱིས་
340



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་དེའི་འགྲེལ་བ་ཡེ་ཤེས་སྒྲོན་མེ། པ
བཀའ་གནང་སྩོལ། །དེ་ལ་འདིར་ཞལ་གདམས་ཀྱི་ཚིག་དོན་ཅུང་ཟད་
དཀྲོལ་བ་ལ། ཨ་ཧོ། ཞེས་ངོ་མཚར་བའི་ཚིག་གིས་མདུན་བསུས་ནས།
ཡེ་གཞི་ནི་གདོད་མ་ནས་རྣམ་པར་དག་པ་མཐའ་དབུས་ཐམས་ཅད་དང་བྲལ་
བ་ཅན་གྱི་ཡེ་ཤེས་དེ་ནི། ཡེ་སྟོང་སྤྲོས་པ་དང་བྲལ་བ་ཀ་དག་ཆོས་སྐུའི་བླ་
མ་དེ་ཉིད་ནི་ཤེས་བྱའི་ཆོས་ཐམས་ཅད་མངོན་སུམ་དུ་རང་ཆས་སུ་རྫོགས་
ནས་སམ་གཟིགས་པའི་ཡེ་ཤེས་དེ་ཡེ་ཤེས་ཆོས་སྐུ། ཡེ་ཤེས་དེ་ཉིད་ཀྱི་
གདངས་མ་འགགས་པ་ལོངས་སྐུའི་བཀོད་པ་ཞིང་ཁམས་ཀྱི་སྣང་ཆ་དེ་ཉིད་
གདུལ་བྱ་ས་ཐོབ་པ་རྣམས་ཀྱི་སྣང་ངོར་མཚན་དང་དཔེ་བྱད་ཀྱིས་བརྒྱན་
པའི་རྣམ་པར་སྣང་བ་དེ་ལོངས་སྐུ། ལོངས་སྐུ་ནི། ངེས་པ་ལྔ་ལྡན་ཡིན་ཏེ།
གནས་ངེས་པ། སྐུ་ངེས་པ། འཁོར་ངེས་པ། ཆོས་ངེས་པ། དུས་ངེས་པ།
ཐུགས་རྗེས་ཀུན་ལ་ཁྱབ་པ་སྣ་ཚོགས་སྤྲུལ་སྐུ་ཡི་རྣམ་པར་རོལ་བ་ནི། མཛད་
པ་དང་འཕྲིན་ལས་གང་ལ་གང་འདུལ་གདུལ་བྱའི་མོས་པ་བཞིན་ཆུ་ཟླ་ལྟར་
སྣང་ཡང་། སྤྲུལ་སྐུ་ངེས་པ་ལྔ་དང་མི་ལྡན། དོན་དམ་པར་དབྱིངས་སྒྲིབ་པ་
ཐམས་ཅད་དང་བྲལ་བ་ངོ་བོ་ཉིད་སྐུའི་བླ་མ་དེ་ཉིད་ཡིན་ནོ། །སངས་རྒྱས་
ཀྱི་སའི་དབྱིངས་སྟོང་པ་ཉིད་དེ་ནི་རང་བཞིན་རྣམ་དག་གི་ངོ་བོ་ཉིད་སྐུ། སྒྲིབ་
པ་ཐམས་ཅད་དང་བྲལ་བའི་ཆ་ནི་གློ་བུར་རྣམ་དག་གི་ངོ་བོ་ཉིད་སྐུ། བདུད་
འཇོམས་གདམས་ཚོགས་ལས། ངོ་བོ་ཀ་དག་ཆོས་ཀྱི་སྐུ། །རང་བཞིན་
341



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འགག་མེད་ལོངས་སྤྱོད་རྫོགས། །ཐུགས་རྗེ་ཕྱོགས་མེད་སྤྲུལ་བའི་སྐུ། །སྐུ་
གསུམ་ཅིག་ཆར་སྐུ་བཞིའི་བདག །ཅེས་སོ། །ལྟ་བ་ནི་ད་ལྟའི་ཐ་མལ་གྱི་
ཤེས་པ་ལ་བཟོ་བཅོས་གང་ཡང་མ་བྱས་པའི་གོ་མ་འགགས་པ་གསལ་སྟོང་
བརྗོད་བྲལ་དེ་ཉིད་ནི། རྒྱ་ཆེ་ལ་ཁྱོན་ཡངས་པ་ཀུན་ཤོང་ཞིང་ཕྱོགས་སུ་མ་
ལྷུང་པ་ཀློང་ཡངས་པ་ཁྱབ་བརྡལ་དབྱིངས་རུམ་ལྟ་བུ། དབུས་མཐའ་ཐམས་
ཅད་དང་བྲལ་བ་ཁྱད་ཆོས་བཞིའི་ས་ལེ། སང་ངེ་། ཝ་ལེ། ཧྲིག་གེ་བ། བདག་ཉིད་
ཅན་ཡིན་ནོ། །སྒོམ་པ་ནི་རིག་པའི་རང་ཞལ་མཐོང་བ་ལ། དེའི་ངང་མ་
བོར་ཙམ་མ་གཏོགས་དེ་བས་གུད་ན་སྒོམ་ཞེས་པ་མྱོང་ཚོར་གྱི་རྟོག་པ་ཅན་
མཐོང་འོང་རྒྱུ་གཏན་ནས་མེད་པས། གཞིའི་འོད་གསལ་མ་ལྟ་བུ་དང་ལམ་
གྱི་འོད་གསལ་བུ་ལྟ་བུ་ཁོར་ཡུག་ཏུ་འདྲེས་པས། གང་སྣང་ཐམས་ཅད་སྒོམ་
གྱི་ངོ་བོར་མཐོང་བའི་རྟོགས་ནས་ཡེངས་ཡུལ་ཆོས་ཉིད་ཀྱི་ངང་དུ་ཟད་ཅེས་
འཁོར་འདས་ཐམས་ཅད་རིག་པའི་ཀློང་གཅིག་གི་དབྱིངས་སུ་འུབ་ཆུབ་པ་
ཡིན་ནོ། །སྤྱོད་པ་ནི་སྤྲོས་པ་དང་བྲལ་བའི་ཡེ་ཤེས་ལ་མཉམ་པར་བཞག་
ཚེ་རྟོག་ཚོགས་བཟང་ངན་ཅི་ཤར་ཡང་ངན་པ་སྤང་བ་དང་བཟང་བོ་བླང་བ་
སོགས་རེ་བ་དང་དོགས་པ་གཉིས་འཛིན་ཐམས་ཅད་དང་བྲལ་བས་ན། རང་
ལས་ཤར་ཞིང་རང་ངང་དུ་གྲོལ་བ་ཡིན་ནོ། །མཉམ་རྗེས་གཉིས་བརྟན་པ་
རིམ་པར་ཐོབ་ཚེ་རིག་པའི་རོལ་བ་ཙམ་དུ་རྟོག་ཚོགས་བཟང་ངན་གྱི་མཚན་
342



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་དེའི་འགྲེལ་བ་ཡེ་ཤེས་སྒྲོན་མེ། པ
མ་གང་ལྟར་ཤར་ཡང་སོ་སོར་ཐ་དད་མ་ཡིན་པ་ཆུ་དང་རླབས་རང་ལ་ཐིམ་
བཞིན་སྤང་གཉེན་མེད་པར་རང་སར་གྲོལ་བ་གྲོལ་ཚུལ་བཞིའི་གནད་དང་
ལྡན་དགོས་སོ། །སྟག་ཤམ་ཞལ་གདམས་ལས། ལྟ་བ་ཀློང་ཡངས་སྒོམ་པ་
དགག་སྒྲུབ་བྲལ། །སྤྱོད་པ་རང་གྲོལ་འབྲས་བུ་ཡེ་སངས་རྒྱས་པའོ། །
ཞེས་སོ། །དེ་ཉིད་ལས། ངོ་བོ་སྟོང་ལ་རང་བཞིན་གསལ། །ཐུགས་རྗེ་ཀུན་
ལ་སྣང་ནུས་པས། །ཞེས་སོ། །གདོད་མ་གཞི་ཡི་གནས་ལུགས་ཀ་དག་སྤྲོས་
པ་ཐམས་ཅད་དང་བྲལ་བ། གཞི་སྣང་རིག་པ་ཟང་ཐལ་འདུས་མ་བྱས་པ་
མཚན་མའི་བློ་དང་བྲལ་ཡེ་ཤེས་འཆར་བའི་སྒོ་འགག་མེད་དུ་ཤར་འོང་པ།
དཔེར་ན་མེ་ལོང་དྭངས་པའི་ངོགས་སུ་གཟུགས་བརྙན་འཆར་བའི་སྒོ་འགག་
མེད་དུ་ཡོད་པ་ལྟ་བུའོ། །ལམ་གཟུང་འཛིན་གཉིས་སྣང་མ་རིག་པ་ལས་སངས་
པ་གཉུག་མའི་དྲན་རིག་གསལ་བ་ཁྱབ་བརྡལ་གྱི་ངང་དེ་ལས་གང་སྣང་མ་
ངེས་པ་སྣ་ཚོགས་རིག་པའི་རྩལ་དུ་ཇི་ལྟར་ཤར་ཡང་། རྟོག་པ་རྗེས་མཐུད་
དང་གཏད་ཞེན་གང་ཡང་མེད་པར་རང་ཤར་རང་གྲོལ་གྱི་གནད་དང་ལྡན་་་
དགོས་སོ། །འབྲས་བུ་རིག་སྟོང་གོ་མ་འགག་པའི་གནས་ལུགས་ཁོ་ནས་
རང་གཤིས་ལ་སྐུ་གསུམ་ལམ་སྣང་དུ་རྫོགས་པ་འབྲས་བུ་ཟེར་བ་གུད་ནས་
ཐོབ་པའང་མ་ཡིན་པ་ད་ལྟའི་རིག་པའི་སྟེང་དུ་ཡེ་ནས་གཅིག་ཏུ་རྫོགས་པ་
གཉུག་མའི་ཡེ་ཤེས་འདི་ཡིན་ནོ། །བདུད་འཇོམས་གདམས་ཚོགས་ལས།
343



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གཞི་ཀ་དག་མཐའ་བྲལ་རྫོགས་པ་ཆེ། །ལམ་ངང་གནས་ཡེ་ཤེས་མངོན་དུ་
གྱུར། །འབྲས་རང་ཐོག་རང་གྲོལ་ཆོས་ཀྱི་སྐུ། །དེ་གཟའ་གཏད་མེད་པར་
རང་སར་ཞོག །ཅེས་དང་། རྩ་གསུམ་འཁོར་ལོ་ལྔའི་དང་པོ་རྩ་གསུམ་ནི།
རོ་མ་དཀར་མོ་ཐབས་ཀྱི་རྟེན། །རྐྱང་མ་དམར་མོ་ཤེས་རབ་ཀྱི་རྟེན། ཀུན་
དྷར་མ་མཐིང་སྐྱ་གཉིས་མེད་ཟུང་འཇུག་གི་རྟེན། བདེ་གསལ་མི་རྟོག་གསུམ་
ཨོཾ་ཨཱཿཧཱུྃ་གསུམ་ཡི་གེ་རང་བྱུང་ཡོད། འཁོར་ལོ་ལྔ་གཙོ་ཆེར། ཆུ་ཡི་དྭངས་
མ་སྤྱི་བོར་བདེ་ཆེན་གྱི་འཁོར་ལོ། ༣༢ སའི་དྭངས་མ་མགྲིན་པ་ལོངས་སྤྱོད་
ཀྱི་འཁོར་ལོ།༡༠ ནམ་མཁའི་དྭངས་མ་སྙིང་ཁ་ཆོས་ཀྱི་འཁོར་ལོ།༨ མེ་ཡི་
དྭངས་མ་ལྟེ་བ་སྤྲུལ་བའི་འཁོར་ལོ།༦༤ རླུང་གི་དྭངས་མ་གསང་གནས་
བདེ་སྐྱོང་གི་འཁོར་ལོ༢༨་སོགས་དང་ཉོན་མོངས་དུག་ལྔ་གནས་སུ་དག་པ་
དཔའ་བོ་ཡི་རང་བཞིན། རླུང་ལ་ཡེ་ཤེས་ཀྱི་རླུང་། མ་ངེས་པའི་རླུང་། ཕོ་
མོ་མ་ནིང་གི་རླུང་ངོ་། །ལས་རླུང་ཕར་གྱེས། ཡེ་ཤེས་ཀྱི་རླུང་དབྱིངས་སུ་
འཁྱིལ་ཚེ། རླུང་ཁམས་སོགས་འབྱུང་བ་ལྔ་གནས་སུ་དག་པ་དཔའ་མོ་ཡི་
རང་བཞིན། ཐིག་ལེ་ལ་དྭངས་སྙིགས་གཉིས། དྭངས་མ་བཅུ་དྲུག དོན་དམ་
ལ་བརྒྱད། ཀུན་རྫོབ་ལ་བརྒྱད། སྙིགས་མ་ལས་ཕུང་པོ་བསྐྱེད། མདོར་ན་
ཐབས་ཀྱི་ཆ་རོ་མ་ལ་གནས། ཤེས་རབ་ཀྱི་ཆ་རྐྱང་མ་ལ་གནས། དབུ་མའི་
དབུས་ཤེལ་སྦུག་ཅན་ན་དོན་དམ་སྤྲོས་པ་དང་བྲལ་བའི་ཡེ་ཤེས་ཀྱི་ཐིག་
344



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་དེའི་འགྲེལ་བ་ཡེ་ཤེས་སྒྲོན་མེ།
ལེ་དག་པ་ཆོས་སྐུ་སྐྱེ་མེད་ཀྱི་ངོ་བོ་བདེ་བ་ཆེན་པོའི་ཡེ་ཤེས་ཨེ་དབྱིངས་
དབུ་མ་ཡི་སྦུབས་སུ། གསལ་སྟོང་འཛིན་པ་མེད་པ་ཆོས་སྐུ་ཐིག་ལེ་ཉག་
གཅིག་གི་དགོངས་པ་ནི། མི་རྟོག་ལྷན་ཅིག་སྐྱེས་པའི་ཡེ་ཤེས་རྩོལ་བ་མེད་
པར་རང་བྱུང་དུ་སྣང་འོང་བ་ཡིན་ནོ། །ཞི་ཁྲོ་དགོངས་པ་རང་གྲོལ་ལས། རྩ་
ཐམས་ཅད་དཔའ་བོའི་རང་བཞིན། རླུང་ཐམས་ཅད་དཔའ་མོའི་རང་བཞིན།
ཐིག་ལེ་དཀར་ཆ་ཐམས་ཅད་ལོངས་སྐུ་ཞི་ཁྲོ་ཡབ་ཀྱི་ཚུལ་དང་། རཀྟ་དམར་
ཆ་ཐམས་ཅད་ལོངས་སྐུ་ཞི་ཁྲོ་ཡུམ་གྱི་ཚུལ་དུ་གནས་སོ། །ཞེས་དང་། ངོ་
བོ་བརྗོད་དུ་མེད་པའི་ཀ་དག་སྟོང་པ་ཆེན་པོ་ལ་བདག་ཏུ་འཛིན་པ་མེད་ཅིང་
རྟག་ཆད་ཐམས་ཅད་དང་བྲལ་བ། རང་བཞིན་གསལ་བ་རང་སྣང་འོད་
གསལ་སྒྲིབ་མེད་ཀྱི་ཉི་མའི་སྙིང་པོ་ལྟ་བུའོ། །ཐུགས་རྗེས་ཀུན་ལ་ཁྱབ་པ་
རིན་པོ་ཆེ་བྱང་ཆུབ་ཀྱི་སེམས་ནི་བཅོས་མ་མ་ཡིན་པར་ཤུགས་འབྱུང་དུ་ཡོད་
པ་ནི། སྟོང་པ་ཉིད་སྙིང་རྗེའི་སྙིང་པོ་ཅན་ཁོ་ན་འདི་ཡིན་ནོ་གསུངས། མན་
ངག་སྤར་བཅིང་ལས། ཐོག་མའི་གནས་ལུགས་གཞི་སྐྱེ་བ་མེད་པའི་སྟོང་
པ་ལ་ངོ་བོ་ཀ་དག་ཟེར་བ་ཡིན། སྟོང་པ་ཉིད་དེའི་མདངས་འགག་པ་མེད་
པར་དེ་ལས་རང་བཞིན་ལྷུན་གྲུབ། དེའི་རྩལ་དག་མ་དག་གང་དུ་འཆར་བ་
དེ་ཐུགས་རྗེས་ཀུན་ཁྱབ། ཅེས་དང་། ཧ་ཧ་ཞེས་གད་མོའི་ངང་ནས་རྒན་
མོའི་ཞེས་མཁར་ཆེན་བཟའི་རྣམ་སྤྲུལ་སྔགས་སྐྱེས་ཌཱཀྐི་མས་ཁེངས་སྐྱུངས་
345



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཀྱི་ཚུལ་དུ་འཁྲུལ་སྣང་ལབ་ལོབ་ཞེས། གདམས་པ་ཟབ་མོ་ཚིག་ཉུང་ལ་དོན་
འདུས་པ་མ་མཁའ་འགྲོའི་ཞལ་རླངས་ཐོ་ལེ་བ་འདི་ལ་རེ་གཟིགས་དང་
གསུངས། སྒོམ་བྱ་དང་སྒོམ་བྱའི་བློ་གཉིས་འཛིན་དང་བྲལ་བ་ལ་ཆེད་འཛིན་
གྱིས་སྒོམ་རྒྱུ་འདི་སྒོམ་པ་ལ་མི་དགོས། རྟོགས་བྱ་དང་རྟོགས་བྱེད་རྟོགས་
རྒྱུའི་རེ་བ་དང་བྲལ་བའི་ཤེས་པ་ཟང་ཀ་མ་སྟོང་གསལ་མཐའ་དབུས་བྲལ་
བའི་ཡེ་ཤེས་ལ་གཉིས་འཛིན་གྱི་ལྟ་བ་ཞིག་མ་རྙེད་དོ། །རིག་པའི་རང་ས་
ཟིན་པའི་རྟོག་ཚོགས་ཐམས་ཅད་ཀྱང་ཁོའི་རོལ་རྩལ་མ་གཏོགས་རྟོག་པ་
རང་ཀ་མའི་འཁྲུལ་བྱ་དང་འཁྲུལ་བྱེད་རང་ངོ་ལ་གྲུབ་མ་མྱོང་བས་འཁྲུལ་
ཡུལ་དང་འཁྲུལ་མཁན་ཞིག་མི་འདུག་གོ། །ད་ལྟའི་ཐད་ཀའི་ཤེས་པ་ཟང་
ཀ་མ་ཧར་སངས་རྒྱ་ཡན་གྱི་རང་ངང་དུ་མྱང་བྱ་དང་མྱོང་བྱེད་བྲལ་བའི་མྱོང་
རྒྱུའི་བདེ་བ་དང་སྡུག་བསྔལ་ནི་གཏན་ནས་མ་མཆིས་སོ། །སྟོང་ཉིད་རིག་
པའི་གཤིས་ལུགས་ཁོ་རང་ལ་རྒྱུ་འབྲས་ཡེ་དག་ཏུ་སོང་བ་སྤང་བྱ་དང་སྤང་
བྱེད་བྲལ་ནས་སྤང་རྒྱུའི་མཚན་མ་ལས་འདས་པ་བག་ཆགས་ཤིག་མ་གྲུབ།
ཐམས་ཅད་ཀྱི་དབྱིངས་གཅིག་གི་ཀློང་རྒྱ་ཆད་ཕྱོགས་ལྷུང་མེད་པའི་དབྱིངས་
གཅིག་ཏུ་ཡེངས་འཁྲུལ་གཉིས་འཛིན་གྱི་མཚན་མ་རང་ཟད་དུ་སོང་ནས། ཐོབ་
བྱའི་འབྲས་བུ་གདོད་ནས་གཞི་གཅིག་གི་ཀློང་དུ་རྫོགས་ནས་འབད་རྩོལ་
སྤྲོས་པ་ལས་འདས་པ་ཡེ་གྲོལ་དུ་འདུག་པ་སྣང་ངོ་ཞེས། ཨ་ཁུ་རྒན་པོ་ཞེས་
346



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞལ་གདམས་དང་དེའི་འགྲེལ་བ་ཡེ་ཤེས་སྒྲོན་མེ། པ
ཉམས་ལེན་ལ་ཉམས་མྱོང་གི་དྲོད་ཚད་ཡོད་པ་དང་། དབང་པོ་རབ་རིག་
པ་རང་སྣང་གི་བློ་ཅན་རྣམས་ཀྱི་ཐུགས་ཉམས་ལ་ཞོག་དང་། བོགས་འདོན་
སོགས་དགོས་པ་བླ་ན་མེད་པ་མཁོ་བའི་དུས་སྐབས་ཤིག་ལ་ཐོན་པའི་འགག་
ཆེན་ལ་ཐུག་འོང་ཞེས་གདམས་སོ། །ཀློང་ཆེན་པས། མཁའ་ལྟར་ཕྱལ་བས་
བསྒོམ་དང་མི་བསྒོམ་མེད། །འདི་ནི་ཀུན་བཟང་དགོངས་པའི་ཀློང་ཆེན་པོ། །
ཞེས་དང་། རིག་འཛིན་པདྨ་བདུད་འདུལ་གྱི་ཞལ་ནས། རིག་པའི་ངང་དུ་
གང་ཤར་ཐམས་ཅད་ཀུན། །རང་བྱུང་རང་གྲོལ་ཆུ་དང་རྦ་རླབས་ལྟར། །ཟ་
ཉལ་འགྲོ་འདུག་སྤྱོད་ལམ་གང་གི་ཐད། །ཡེངས་འཛིན་མེད་པའི་ངང་དུ་
ཉམས་ལེན་གཅེས། །ཚེ་འདིར་སངས་རྒྱས་ཐོབ་པར་གདོད་མི་ཟ། །ཞེས་དང་།
ལྟ་བ་མེད་པའི་སྟོང་སྐད་རྒན་མོས་ནི་ཞེས་ཌཱཀྐི་བདེ་སྟོང་སྐྱིད་ཀྱིས་གསང་
བ་ཆོས་སྐུའི་རིང་བསྲེལ་ལས་གདམས་ནས་བྲིས་སོ། །སླར་ཡང་ཉིད་ནས་
ཞལ་གདམས་འདི་ལ་འགྲེལ་བ་ཞིག་འབྲི་དགོས་ཞེས་ནན་ཆེར་བཀའ་སྩལ་
སྤྱི་བོར་ཕབ་ཚེ་རྡོ་རྗེའི་གསུང་ལ་སོ་སྐྱེས་རང་ལྟ་བུས་འོལ་ཚོད་ཀྱིས་གཏིང་
དཔོག་པར་མི་ནུས་ཀྱང་ཞལ་ངོ་ལྡོག་ཏུ་མ་སྤོབས་པར་རྟེན་འབྲེལ་ཙམ་དུ་
འགྲེལ་བ་ཡེ་ཤེས་སྒྲོན་མེ་ཞེས་བྱ་བ་ཡང་དོན་ལ་རྨོངས་བླུན་བདག་ལ་དེ་
འདྲའི་འོས་སུ་མ་གྱུར་བར་ཐོས་བསམ་གང་གི་ཕྱོགས་ན་ཤིན་ཏུ་ཐ་ཆད་པ་
སྙིང་རྗེའི་ཡུལ་དུ་གྱུར་པ་དེས་མགོ་མེད་མཇུག་སྡུམ་ཁ་སྨོན་བྱས་པ་ལ་ཉེས་
347



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པ་གང་མཆིས་རྩ་གསུམ་སྲུང་མར་བཤགས། དགེ་རྩ་རེ་མཆིས་སྲིད་ན་འགྲོ་
ཀུན་གདོད་མའི་མགོན་པོའི་གོ་འཕང་ཐོབ་པར་གྱུར་ཅིག །སརྦ་དཱ་ཀ་ལྱ་
ཎཾ་བྷ་ཝནྟ། ཨ་སྐ་བླ་མ་ཆོས་མཛད་ཀྱིས་གསུངས།
348



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
༄༅། །ཊཱཀྐིའི་གཙོ་མོ་མཐིང་འོད་འབར་མའི་ཉེ་བརྒྱུད་ཀྱི་ཟབ་ཏིག་
འོད་གསལ་རང་ངོ་སྤྲོད་པའི་མན་ངག་ཀུན་བཟང་ཐུགས་ཀྱི་
ཐིག་ལེའི་འགྲེལ་བ་སྐལ་བཟང་ཡིད་ཀྱི་མུན་སེལ་
ཞེས་བྱ་བ་བཞུགས་སོ། །
ཡེ་ནས་མ་བཅོས་སྤྲོས་བྲལ་ཆོས་ཀྱི་སྐུ། །རང་བཞིན་གསལ་སྟོང་
ལྷུན་གྲུབ་ལོངས་སྤྱོད་རྫོགས། །ཐུགས་རྗེ་ཀུན་ཁྱབ་གདལ་བ་སྤྲུལ་པའི་
སྐུ། །སྐུ་གསུམ་དབྱེར་མེད་རང་བྱུང་རིག་པར་འདུད། །དྲི་མེད་དྭངས་གསལ་
མདངས་ལྡན་རྒྱ་མཚོའི་དབུས། །རང་བྱུང་སྟོང་ལྡན་གེ་སར་ཟེའུ་འབྲུའི་སྟེང་། །
ཐོལ་སྐྱེས་འཛམ་གླིང་གྲུབ་བརྒྱའི་འཁོར་སྒྱུར་མཆོག །ཁྱབ་བདག་པདྨ་ཀ་
རའི་ཞབས་པད་མཆོད། །རབ་འབྱམས་རྒྱལ་བའི་སྤྱི་གཟུགས་པདྨ་
འབྱུང་། །སྙིགས་འགྲོ་འདུལ་ཕྱིར་སྤྲུལ་པའི་སྐུར་བཞེངས་ནས། །ཟབ་
གཏེར་ཆོས་ཀྱིས་གདུལ་བྱ་འདྲེན་པའི་མགོན། །གཏེར་ཆེན་འཇིགས་མེད་
ཕུན་ཚོགས་ཞབས་ལ་འདུད། །གདོད་ནས་མཐའ་བྲལ་སྟོང་ཆེན་གཉུག་མའི་
གཤིས། །སྲིད་ཞི་བདེ་ཆེན་དབྱིངས་སུ་ཡོངས་སྡོམ་པ། །རྣམ་ཀུན་མཆོག་
ལྡན་བཛྲ་ཝ་ར་ཧི། །ཡེ་ཤེས་མཚོ་རྒྱལ་བདག་སྙིང་ཁབ་ཏུ་བཞུགས། །མཁྱེན་
349



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པའི་དེ་ཉིད་དབྱིངས་ཡེ་དབྱེར་མེད་ཀྱང་། །བརྩེ་བའི་ཐུགས་རྗེས་རིས་མེད་
འགྲོ་ལ་གཟིགས། །ནུས་པས་འགྲོ་ཀུན་ཐར་བའི་ལམ་དུ་ཁྲིད། །བརྒྱུད་
གསུམ་མཛོད་འཛིན་བཤེས་གཉེན་ཚོགས་ལ་འདུད། །ཆོས་ཉིད་རང་བཞིན་
ཅིར་ཡང་མ་གྲུབ་ཀྱང་། །ཆོས་ཅན་རྟེན་འབྲེལ་སྒྱུ་མའི་སྣང་ཚུལ་དུ། །ཤར་
བའི་ཉེ་བརྒྱུད་ཀུན་བཟང་ཐུགས་ཐིག་དོན། །དཀྲོལ་ལ་གཏེར་བདག་སྲུང་
མས་བཀའ་གནང་སྩོལ། །དེ་ལ་འདིར་རབ་འབྱམས་རྒྱལ་བ་རྣམས་ཀྱི་
མཁྱེན་བརྩེ་ནུས་གསུམ་གྱི་ཡོན་ཏན་གཅིག་ཏུ་བསྡུས་པ། རྒྱལ་དབང་མཚོ་
སྐྱེས་བླ་མའི་ཐུགས་སྲས་མཆོག་གྱུར། བོད་གྲུབ་རྗེ་འབངས་ཉེར་ལྔའི་ཡ་
གྱལ། འབངས་གནུབས་བན་ནམ་མཁའི་སྙིང་པོ་དང་། གྲོགས་ཡེ་ཤེས་
མཚོ་རྒྱལ་ཟུང་གི་ཡང་སྲིད་འཁྲུལ་མེད། རྩོད་ལྡན་སྙིགས་ལྔའི་འགྲོ་བ་རྣམས་
ཀྱི་དཔུང་གཉེན་དུ་བསམ་བཞིན་དུ་སྤྲུལ་པའི་རོལ་གར་ངོམ་པ། བརྒྱུད་
གསུམ་གདམས་མཛོད་ཀྱི་མངའ་བདག ཐབས་ཤེས་རྟེན་འབྲེལ་གྱི་གནད་
མ་འཆུག་པ། ཁྱབ་བདག་འཁོར་ལོའི་མགོན་པོ། ༧གཏེར་ཆེན་འཇིགས་
མེད་ཕུན་ཚོགས་དང་ཊཱཀྐི་ཏཱ་རེ་ལྷ་མོ་ཟུང་གི་འཕྲིན་ལས་དཀར་པོའི་སྙིང་
བཅུད། ངེས་དོན་གསང་ཆེན་ཐེག་པའི་དགོངས་ཟབ། འཆོས་སྐྱོབས་ཀྱི་
ཡོན་ཏན་གཉིས་དང་ལྡན་ཞིང་སྐྱོན་དྲུག་བྲལ། དོན་གསུམ་ལྡན་གྱི་ཟབ་
གཏེར་ཀུན་བཟང་ཐུགས་ཀྱི་ཐུགས་ལེའི་འགྲེལ་བ་སྐལ་བཟང་ཡིད་ཀྱི་མུན་
350



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
སེལ་ཞེས་བྱ་བ་འདི་ཉིད་ལ། ཐོག་མར་དགེ་བ་ཟབ་གཏེར་དཀྲོལ་བའི་རྒྱུ་
ཕུན་སུམ་ཚོགས་པ་དང་། བར་དུ་དགེ་བ་ཟབ་གཏེར་མན་ངག་གི་ལུས་ཕུན་
སུམ་ཚོགས་པ། ཐ་མར་དགེ་བ་ཟབ་གཏེར་མན་ངག་གི་འཕྲིན་ལས་ཕུན་
སུམ་ཚོགས་པ་གསུམ་ལས། དང་པོ་ལ། ཟབ་གཏེར་མཁའ་འགྲོ་གཏད་
རྒྱའི་བརྒྱུད་པ་ལས་བྱུང་བའི་མན་ངག་གི་ཆེ་བ་བསྟན་ཏེ་མཚན་དོན་བཤད་
པ་དང་། ཆོས་ཉིད་དོན་གྱི་མཁའ་འགྲོ་ལ་ཕྱག་བྱས་ཏེ་མཆོད་པར་བརྗོད་
པ། ཟབ་གཏེར་འདིའི་གཞུང་གི་བརྗོད་བྱའི་གཙོ་བོ་ཐབས་དང་ཐབས་བྱུང་
གི་ཡེ་ཤེས་བསྟན་ཏེ་རྩོམ་པར་དམ་བཅས་ཤིང་ཤུགས་ལ་སྣོད་ལྡན་ཉན་
པར་བསྐུལ་བ་དང་གསུམ་ལས། དང་པོ་ནི། ཟབ་གསང་ཌཱཀྐིའི་སྙིང་ཐིག་
ལསཿ ཊཀྐིའི་གཙོ་མོ་མཐིང་འོད་འབར་མའི་ཉེ་བརྒྱུད་ཀྱི་ཟབ་ཏིག་འོད་
གསལ་རང་ངོ་འཕྲོད་པའི་མན་ངག་ཀུན་བཟང་ཐུགས་ཀྱི་ཐིག་ལེ་བཞུགས་
ཞེས་པས་བསྟན། དེའང་མཐིང་འོད་འབར་མ་ཞེས་པ་དེ་གང་ཡིན་ཞེ་ན།
ཕྱི་ལྟར་ན་རང་བཞིན་སྤྲུལ་སྐུའི་ཞིང་། ལྷོ་ནུབ་ཟ་བྱེད་སྲིན་པོའི་གླིང་དུ་གུ་
རུ་པདྨ་འབྱུང་གནས་དེ་ཉིད། སྲིན་རྒྱལ་རཀྵ་ཐོད་ཕྲེང་གི་སྐུར་བཞེངས་ཚེ་
ཡེ་ཤེས་མཚོ་རྒྱལ་དེའི་གཟུངས་མའི་ཚུལ་བཟུང་བ་དེ་ཉིད་ཡིན་པ་དང་། ནང་
ལྟར་ན་རང་སྣང་ལོངས་སྐུའི་ཞིང་གི་ངེས་པ་ལྔ་ལྡན་གྱི་གཙོ་མོ་མཁའ་སྤྱོད་
ཝ་ར་ཧི་དང༌། གསང་བ་ལྟར་ན་རང་རིག་ཟང་ཐལ་སྤྲོས་པ་ཐམས་ཅད་
351



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དང་བྲལ་བའི་སྟོང་ཆེན་ཆོས་སྐུ་ཀུན་ཏུ་བཟང་མོ་དེ་ཉིད་ཡིན་ནོ། །ཉེ་བརྒྱུད་
ཀྱི་ཟབ་ཏིག་ཅེས་པའི་དོན་ནི། ཟབ་ཆོས་འདི་ཉིད་སྔོན་ཟན་ཡངས་མི་འགྱུར་
དཔལ་བསམ་ཡས་ལྷུན་གྱིས་གྲུབ་པའི་གཙུག་ལག་ཁང་ཆེན་པོའི་བར་ཁང་
གཡུ་ཞལ་འབར་བ་རུ། ཨོ་རྒྱན་གྱི་རྒྱལ་པོ་པདྨ་འབྱུང་གནས་ཀྱིས་ཐུགས་
སྲས་རྗེ་འབངས་གྲོགས་ལྔ་ལ། མཁའ་འགྲོ་དགོངས་པ་འདུས་པའི་ཆ་ལག་
ཏུ་གནང་ནས་པདྨའི་སྒྲུབ་གནས་དགུ་རུ་མཚོ་རྒྱལ་ལ་གཏེར་དུ་སྦས་བཅུགས་
ཏེ་མ་འོངས་པ་ན་པདྨ་ང་ཡི་ཐུགས་སྤྲུལ་རིག་འཛིན་ནམ་མཁའ་གླིང་བ་དང་།
མཚོ་རྒྱལ་གྱི་སྤྲུལ་པ་ཊཱཀྐི་ཏཱ་རེའི་མཚན་འཆང་ཟུང་གིས་གཏེར་ནས་བཏོན་
ཚེ་རྒྱལ་བསྟན་སྤྱི་དང་བྱེ་བྲག་གི་རྒུད་པ་གསོ་ནུས་པ་དང་། འདི་ཉིད་ཉམས་
སུ་བླངས་ན་ཚེ་ལུས་འདིར་ཟག་མེད་འོད་སྐུར་གྲོལ་བར་ལུང་བསྟན་པ་ལྟར།
ཕྱིས་སུ་རྟེན་འབྲེལ་གྱི་གནད་མ་འཛོལ་བར་དུས་ལ་བབ་པའི་ཚེ། རྨ་ཆེན་
གངས་དང་། གཉན་པོ་གཡུ་རྩེ། སྒྲགས་ཀྱི་ཡང་རྫོང་སོགས་གནས་ཆེན་
དགུ་ནས་རྫས་གཏེར་དང་དགོངས་གཏེར་ཟུང་དུ་འབྲེལ་ནས་གདན་དྲངས་
པ་ཡིན་པས་ན། བརྒྱུད་པའི་གསེར་ཟམ་མ་ཆད། དམ་ཚིག་གི་སེལ་མ་
ཞུགས། མ་དང་མཁའ་འགྲོའི་ཞལ་རླངས་མ་ཡལ་བའི་གདམས་ངག་གསེར་
གྱི་ཡང་ཞུན་ལྟ་བུ་འདི་ལ་ཉེ་བརྒྱུད་ཀྱི་ཟབ་ཏིག་ཅེས་སོ། །འོད་གསལ་རང་
ངོ་སྤྲོད་པའི་མན་ངག་ཅེས་པའང་སེམས་ཅན་ཐམས་ཅད་ཀྱི་རྒྱུད་ལ་ཡེ་ནས་
352



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
འབྲལ་བ་མེད་པར་ལྷན་ཅིག་ཏུ་གནས་པའི་སེམས་ཀྱི་རང་བཞིན་འོད་གསལ་
བའི་གཉུག་མ་དོན་གྱི་ཡེ་ཤེས་དེ་མ་གབ་རྗེན་པར་མངོན་སུམ་དུ་རང་ངོ་སྤྲོད་
པའི་ཐབས་ཟབ་མོའི་མན་ངག་ཡིན་པས་ནའོ། །ཀུན་བཟང་ཐུགས་ཀྱི་ཐིག་
ལེ་ཞེས་པའི་དོན་ཡང་། ཟབ་གཏེར་འདི་ནི་གདོད་མའི་མགོན་པོ་ཆོས་སྐུ་
ཀུན་ཏུ་བཟང་པོའི་ཐུགས་ཀྱི་ཡང་བཅུད་ཤིན་ཏུ་གཅེས་པའི་ཆོས། དཔེར་
ན་སྙིང་གི་དྭངས་མ། ཁྲག་གི་ཐིག་ལེ་ལྟ་བུའི་དཔེས་མཚོན་ཏེ་གདམས་ངག་
འདིའི་མཚན་སྨྲོས་པའོ། །གཉིས་པ་ནི། དུས་གསུམ་རྒྱལ་བ་མ་ལུས་བསྐྱེད་
པའི་ཡུམ༔ རང་རིག་མཐིང་འོད་འབར་མར་གུས་པས་འདུད༔ ཅེས་པས་
བསྟན། དེ་ཡང་འདས་མ་འོངས་ད་ལྟ་སྟེ་དུས་གསུམ་གྱི་རྒྱལ་བ་མ་ལུས་པ་
ཐམས་ཅད་ཀྱི་སྨྲ་བསམ་བརྗོད་པ་དང་བྲལ་བའི་སྟོང་དབྱིངས་ཆོས་ཉིད་ཆེན་
པོའམ། ཡུམ་ཆེན་མོའི་དགོངས་དོན་ཇི་ལྟ་བ་བཞིན་རྟོགས་ནས་གྲོལ་བ་
ཤ་སྟག་ཡིན་པས་ན། འདི་ལ་རྒྱལ་ཀུན་བསྐྱེད་པའི་ཡུམ་གྱི་ཐ་སྙད་སྦྱར་
བ་དང་། དེ་ལྟ་བུའི་ཆོས་སྐུ་གཞིར་གནས་ཀྱི་རིག་པའམ། གཉུག་མ་དོན་
གྱི་ཡེ་ཤེས་རང་བྱུང་རིག་པ་སྟོང་གསལ་འགག་པ་མེད་པ་འདི་ནི་གནས་ལུགས་
དོན་གྱི་མཁའ་འགྲོ་མཐིང་འོད་འབར་མ་ཡིན་པས་ན་དེ་ཉིད་མ་རྟོགས་པ་
དང་ལོག་པར་རྟོག་པ་ཐེ་ཚོམ་གྱི་དྲི་མ་དང་བྲལ་ནས། མ་གབ་རྗེན་པར་མངོན་
དུ་གྱུར་བ་ལ་གུས་པས་འདུད་ཅེས་རབ་ལྟ་བ་མཇལ་བའི་ཕྱག་འཚལ་བའོ། །
353



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གསུམ་པ་ནི། བདེ་ཆེན་ཡེ་ཤེས་དབྱིངས་ཀྱི་ཌཱཀྐི་མཿ བདེ་བ་ཐམས་ཅད་
འབྱུང་བའི་གཞི་གཅིག་སྟེ༔ བདེ་སྟོང་གཉིས་སུ་མེད་པའི་སྒྱུ་འཕྲུལ་ལཿ
བརྟེན་ནས་བདེ་བའི་ཡེ་ཤེས་བསླབ་པར་བྱ༔ ཞེས་པས་བསྟན་ཏོ། །དེ་ཡང་
བདེ་སྟོང་གི་ཡེ་ཤེས་མངོན་དུ་གྱུར་བའི་ཐབས་ལ་ཐབས་ལམ་དང་གྲོལ་ལམ་
གཉིས་ལས། དང་པོ་ལ། རང་ལུས་ཐབས་ལྡན་དང་གཞན་ལུས་ཐབས་ལྡན་
གཉིས་ལས། དང་པོ་ནི། རྩ་རླུང་གིས་བྱེད་བཅིང་གི་སྒོ་ནས་ཨ་ཧཾ་འབར་
འཛེགས་ཀྱིས་དགའ་བཞིའི་བདེ་བ་ཉམས་སུ་མྱོང་ནས་རྩ་གསུམ་འཁོར་ལྔའི་
མདུད་རྒྱ་བཀྲལ་ཏེ་ལྷན་སྐྱེས་མི་ཤིགས་གཉུག་མའི་ཡེ་ཤེས་དོན་གྱི་མཁའ་
འགྲོ་བདེ་སྟོང་གཉིས་མེད་ཀྱི་རང་ཞལ་མངོན་དུ་གྱུར་པ་དེ་ནི། རང་ལུས་
ཐབས་ལྡན་གྱི་བདེ་སྟོང་ཡེ་ཤེས་མངོན་དུ་གྱུར་ཚུལ་ཡིན། གཉིས་པ་ནི།
མཚན་ལྡན་གྱི་རིག་མ་ལ་འདུ་ཤེས་གསུམ་ལྡན་གྱིས་སྙོམས་པར་འཇུག་པའི་
དགའ་བ་ལ་བརྟེན་ནས། མཆོག་ཏུ་མི་འགྱུར་བའི་བདེ་བ་ཆེན་པོའི་ཡེ་ཤེས་
མངོན་དུ་གྱུར་བ་དེ་ནི། ཆོས་ཉིད་དབྱིངས་ཀྱི་ཌཱཀྐི་མ་ཡི་རང་ཞལ་མཇལ་
བ་ཡིན། དེ་ལྟ་བུའི་ཟག་མེད་དབྱིངས་ཀྱི་ཌཱཀྐི་མའི་མཁའ་གསང་ཐིག་ལེའི་
ཀློང་དུ་སྲིད་ཞིའི་བདེ་བ་ཐམས་ཅད་འབས་སུ་འདུས་ཤིང་ཡོངས་སུ་ཆུ་
པས་ན། དེ་ནི་བདེ་བ་ཐམས་ཅད་འབྱུང་བའི་གཞི་གཅིག་པུ་ཉིད་ཡིན་ཏེ།
དེ་ལྟར་ཟག་མེད་དགའ་བ་ཆེན་པོ་བདེ་སྟོང་གཉིས་སུ་མེད་པའི་ཡེ་ཤེས་མངོན་
354



དཔལ་ཨ་བྷུ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
དུ་གྱུར་ཆེད་ལ། སྟེང་སྒོ་ཞུ་རྡུལ་དང་འོག་སྒོ་མཁའ་གསང་རོལ་བའི་ལམ་
གྱི་སྒྱུ་འཕྲུལ་ལ་བརྟེན་ནས་ཡས་བབས་མས་བརྟན་གྱི་དགའ་བཞིས་དྲངས་
པའི་བདེ་སྟོང་གི་ཡེ་ཤེས་ཉམས་སུ་མྱོང་བའི་ཆགས་མེད་ཆགས་པ་ཆེན་པོའི་
ཡེ་ཤེས་དེ་ནི་གཞན་ལུས་ཐབས་ལྡན་ལ་བརྟེན་ནས་རང་གནས་ཀྱི་བདེ་བ་
ཆེན་པོའི་ཡེ་ཤེས་མངོན་དུ་བྱེད་ཚུལ་ཡིན། གཉིས་པ་ནི། མན་ངག་ཟབ་
མོ་ལ་བརྟེན་ནས་སྒོ་གསུམ་མ་བཅོས་རང་སར་བཞག་པའི་སྤྲོས་པ་ཀུན་དང་
བྲལ་བའི་ལྷན་སྐྱེས་གཉུག་མའི་ཡེ་ཤེས་སམ། བདེ་སྟོང་ཀུན་ཏུ་བཟང་མོའི་
དགོངས་ཀློང་མངོན་དུ་གྱུར་པ་དེ་ལ། རིག་སྟོང་དབྱེར་མེད་དང་། བདེ་སྟོང་
དབྱེར་མེད། སྣང་སྟོང་དབྱེར་མེད་གང་བཏགས་ཀྱང་ཆོག་པ་དེ་ནི། རང་
བཞག་གི་ལམ་གྱི་བདེ་སྟོང་དབྱེར་མེད་ཀྱི་ཡེ་ཤེས་ཡིན་ནོ། །དེ་གཉིས་ཀྱི་
ནང་ནས་ཆེས་མྱུར་ལམ་ནི་ཐབས་ལམ་ཡིན་པར་གསུངས་སོ། །མདོར་ན་
འདིར་ཐབས་གྲོལ་གྱི་ལམ་གང་རུང་ལ་བརྟེན་ནས་བདེ་སྟོང་གཉིས་སུ་མེད་
པའི་ལྷན་སྐྱེས་གཉུག་མའི་ཡེ་ཤེས་ཀྱི་འོད་གསལ་ལམ་བདེ་བའི་ཡེ་ཤེས་
མངོན་དུ་གྱུར་བའི་ཐབས་ལ་བསླབ་པར་བྱའོ་ཞེས་རྩོམ་པར་དམ་བཅས་ཤིང་
ཤུགས་ལ་སྣོད་ལྡན་ཉན་པར་བསྐུལ་བའོ། ། ༈ གཉིས་པ་བར་དུ་དགེ་
བ་ཟབ་གཏེར་མན་ངག་གི་ལུས་ཕུན་སུམ་ཚོགས་པ་ལ། གནས་ལུགས་
མཉམ་ཉིད་ཆེན་པོའི་རང་བཞིན་དེ་ཉིད་ཡེ་ཤེས་མཁའ་འགྲོའི་ཐུགས་ཀློང་
355



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཡིན་པར་བསྟན་ཏེ་ལྟ་སྒོམ་སྤྱོད་འབྲས་ཀྱི་གནད་བསྡུས་ནས་བསྟན་པ་དང་།
ལྟ་སྒོམ་སྤྱོད་འབྲས་ཀྱི་དབྱེ་བ་རྒྱས་པར་བསྟན་པ་གཉིས་ལས། དང་པོ་ནི།
དོན་དམ་འོད་གསལ་དབྱིངས་ན་འཁོར་འདས་མཉམ སྲིད་ཞི་གཉིས་མེད་
ཤར་གྲོལ་ཀ་ནས་དག སྤྲོས་པའི་མཐའ་དང་བྲལ་བའི་དབྱིངས་ཆེན་པོ༔
རྣམ་དག་རྡོ་རྗེ་བཙུན་མོའི་དཀྱིལ་འཁོར་ཆེ༔ ཞེས་པས་བསྟན། ཤོ་ལོ་ཀ་
འདིའི་རྐང་པ་དང་པོས་ལྟ་བ། གཉིས་པས་སྒོམ་པ། གསུམ་པས་སྤྱོད་པ།
བཞི་པས་འབྲས་བུ་བཅས་མདོར་བསྡུས་ཏེ་བསྟན་པ་ཡིན་ལ། དེ་ཡང་དོན་
དམ་ལྟར་ན་སེམས་ཀྱི་རང་བཞིན་འོད་གསལ་བའི་ཀ་དག་སྐྱེ་བ་མེད་པ་སྟེང་
འོག་མཐའ་དབུས་ཕྱོགས་དང་ཕྱོགས་མཚམས་སོགས་ཀྱི་སྤྲོས་པ་ཀུན་དང་
བྲལ་བའི་རིག་པ་ཆོས་ཀྱི་དབྱིངས་ན་འཁོར་འདས་ཀྱི་སྣང་བ་ཐམས་ཅད་
བཟང་ངན་སྤང་བླང་བསལ་བཞག་གི་མཚན་མ་གང་ཡང་མེད་པར། ཐམས་
ཅད་སྤྲོས་བྲལ་མཉམ་པ་ཉིད་ཀྱི་རང་བཞིན་ལས་མ་འདས་པ་ཡིན་ཏེ། རྒྱལ་
བའི་དབང་པོ་ཀློང་ཆེན་པས། དངོས་དང་དངོས་མེད་དབྱིངས་སུ་མཉམ་པ་
དང༌། །སངས་རྒྱས་སེམས་ཅན་དབྱིངས་སུ་མཉམ་པ་དང༌། །ཀུན་རྫོབ་དོན་
དམ་དབྱིངས་སུ་མཉམ་པ་དང་། །ཞེས་དང་། ཡང་དེ་ཉིད་ལས། ཆོས་ཀུན་
སེམས་ཉིད་ཀློང་ཆེན་དེར་གསལ་ལ། །མཉམ་པའི་དོན་ལས་གཡོས་པ་
ཅུང་ཟད་མེད། །ཅེས་སེམས་ཉིད་ཀློང་ཆེན་ཡངས་པའི་ངང་ནས་འཁོར་འདས་
356



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
ཀྱི་ཆོས་ཐམས་ཅད་གསལ་ལ་མ་འདྲེས་པར་ཇི་ལྟར་ཤར་ཡང་རིག་པ་མཉམ་
ཉིད་ལྷུན་རྫོགས་ཡངས་པའི་ངང་ལས་ཅུང་ཟད་ཙམ་ཡང་གཡོ་མ་མྱོང་བ་ནི།
ཆོས་དབྱིངས་མཛོད་ལས། རྟོགས་པའི་བདེ་གཤེགས་དག་པའི་སྣང་བ་དང་། །
མ་རྟོགས་མ་རིག་གཟུང་འཛིན་བག་ཆགས་ལས། །སྣ་ཚོགས་སྣང་ཡང་
དབྱིངས་ལས་གཡོས་པ་མེད། །ཅེས་པ་ལྟར། འཁོར་འདས་ཀྱི་ཆོས་ཐམས་
ཅད་འོད་གསལ་རིག་པའི་དབྱིངས་ལས་གཡོ་མ་མྱོང་བར་ཐམས་ཅད་སྤྲོས་
བྲལ་མཉམ་པ་ཉིད་དུ་རྟོགས་པ་དེ་ནི་གཞི་ལྟ་བ་གཏན་ལ་ཕབ་ཚུལ་མདོར་
བསྡུས་ཡིན། དེ་འདྲའི་ལྟ་བ་དེ་ལམ་སྒོམ་པས་ཇི་ལྟར་ཉམས་སུ་ལེན་དགོས་
ཤེ་ན། ད་ལྟ་རང་ཅག་ལ་སྣང་བའི་སྲིད་པ་འཁོར་བ་དང་། ཞི་བ་མྱ་ངན་
ལས་འདས་པའི་སྣང་བ་འདི་དག་སོ་སོར་དབྱེར་མེད་པར་གཉིས་མེད་རིག་
པ་སྟོང་གསལ་འགག་པ་མེད་པའི་ངང་ལས་གཡོ་མ་མྱོང་བར་ཐག་བཅད་དེ།
དེའི་ངང་དུ་མཉམ་པར་བཞག་ན་གང་ཤར་ཐམས་ཅད་རང་ཤར་རང་གྲོལ་
ཤར་གྲོལ་གཉིས་སུ་མེད་པར་ཀ་ནས་དག་པའི་རིག་པའི་ཡེ་ཤེས་ཆེན་པོ་
གཅིག་གི་སྟེང་དུ་རང་ས་ཟིན་པ་ནི། ལམ་སྒོམ་པས་ཉམས་སུ་ལེན་ཚུལ་
ཡིན་ཏེ། ཆོས་དབྱིངས་མཛོད་ལས། ཤར་བའི་དུས་ན་རང་ཤར་རང་ས་
ཟིན། །བྱས་པའི་དུས་ན་རང་གནས་རང་ས་ཟིན། །གྲོལ་བའི་དུས་ན་རང་
གྲོལ་རང་ས་ཟིན། །ཤར་གནས་གྲོལ་གསུམ་ཤར་གྲོལ་རྒྱུན་ཆད་མེད། །
357



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རྒྱུན་ཆད་མེད་པས་འབྲས་བུ་བར་མ་ཆོད། །རྒྱུ་འབྲས་མེད་པས་འཁོར་བའི་
གཡང་ས་ཆོད། །གཡང་ས་མེད་པས་གོལ་ས་ག་ལ་ཡོད། །ཅེས་པ་ལྟར་རོ། །
དེ་ལྟར་སྒོམ་པས་ཉམས་སུ་ལེན་པའི་སྐབས་སུ་སྤྱོད་པ་ཡང་སྤང་བླང་རེ་དོགས་
རྩིས་གདབ་ཕྱོགས་རེས་སོགས་གང་ཡང་མེད་པར། གང་སྣང་ཐམས་ཅད་
བདེན་འཛིན་གྱི་འཆིང་རྒྱའི་གཟེབ་ལས་གྲོལ་ཏེ། ཡོད་མེད་ཡིན་མིན་གཅིག་
དང་ཐ་དད་སོགས་སྤྲོས་པའི་མཐའ་དང་བྲལ་བའི་ཆོས་ཉིད་ཀ་དག་སྐྱེ་བ་
མེད་པའི་དབྱིངས་ཆེན་པོ་གཅིག་གི་རང་བཞིན་དུ་ཐག་བཅད་པ་ནི། སྤྱོད་
པ་གཟའ་གཏད་མེད་པར་ལ་བཟླ་བ་ཡིན་ཏེ། གྲུབ་དབང་ཞབས་དཀར་
བས། བྱ་རྩོལ་ལས་འདས་སྤྱོད་པའི་མཆོག་ཡིན་ནོ། །ཞེས་དང་། མ་བཅོས་
འཛིན་མེད་ལྷུག་པར་བཞག་པ་ནི། །འདི་ཀ་སྤྱོད་པ་ཀུན་གྱི་ཡང་རྩེ་ཡིན། །
ཞེས་དང་། བླང་དོར་བྲལ་ན་སྤྱོད་པའི་རྒྱལ་པོ་མཆོག །ཅེས་སོ། །དེས་ན་
གང་སྣང་ཐམས་ཅད་ལ་བླང་དོར་དང་གཟའ་གཏད་རྩོལ་སྒྲུབ་བཅས་བཅོས་
འཛིན་ཞེན་གང་ཡང་མེད་པར་རིག་སྟོང་སྤྲོས་བྲལ་མཉམ་ཉིད་ཆེན་པོའི་ངང་
དུ་མ་བཅོས་ལྷུག་པར་བཞག་པ་ནི། སྤྱོད་པ་རྒྱ་གྲོལ་ཆེན་པོ་ཞེས་བྱའོ། །དེ་
ལྟར་ལྟ་སྒོམ་སྤྱོད་གསུམ་ཐ་དད་མེད་པར་ཀ་དག་ཆོས་ཉིད་རིག་པ་གཅིག་
ཏུ་ངོ་ཤེས་པའི་ངང་བསྐྱངས་ན་ནམ་ཞིག་ན་ཡིན་མིན་གྱི་སྒྲོག་ལས་གྲོལ།
སེམས་འཛིན་གྱི་སྟོད་ཕུར་བུད། རེ་དོགས་ཀྱི་མདུད་རྒྱ་གྲོལ། བདེན་ཞེན་
358



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
གྱི་འཆིང་རྒྱ་རལ་ཏེ་འཁྲུལ་སྣང་འཁྲུལ་འཛིན་དང་བཅས་པ་མཁའ་ལ་སྤྲིན་
དེངས་པ་བཞིན་དུ་རང་སར་ཡལ་ཏེ་ཆོས་ཟད་བློ་ལས་འདས་པའི་ཡེ་ཤེས་
སམ་རྣམ་དག་རྡོ་རྗེ་བཙུན་མོའི་མཁའ་གསང་ཐིག་ལེའི་དཀྱིལ་འཁོར་ཆེན་
པོར་སངས་རྒྱས་པ་ན་འབྲས་བུ་མངོན་དུ་གྱུར་པ་ཡིན་ནོ། ། ༈ གཉིས་པ་
ལྟ་སྒོམ་སྤྱོད་འབྲས་ཀྱི་དབྱེ་བ་རྒྱས་པར་བསྟན་པ་ལ་བཞི། གྲོལ་བ་བཞི་
ལྡན་མ་བཅོས་ཡེ་བབས་ཀྱི་ལྟ་བ་བསྟན་པ། གཟུང་འཛིན་རྒྱ་གྲོལ་གཉིས་
མེད་རང་བབས་ཀྱི་སྒོམ་པ་བསྟན་པ། བླང་དོར་རྩིས་གདབ་མེད་པར་ལ་
བཟླ་བའི་སྤྱོད་པ་བསྟན་པ། རང་བྱུང་ཡེ་གྲོལ་ཆོས་ཉིད་དོན་གྱི་འབྲས་བུ་
བསྟན་པ་དང་བཞི་ལས། དང་པོ་ལ། གཞི་ཡི་ངོ་བོ་བཅིང་གྲོལ་མེད་པའི་
གནས་ལུགས་དོན་གྱི་བཞུགས་ཚུལ་བསྟན་པ། བླ་མའི་མན་ངག་ལ་བརྟེན་
ནས་གྲོལ་འཁྲུལ་གྱི་རྣམ་དབྱེ་འབྱེད་ཚུལ་བསྟན་པ། རང་བྱུང་ཡེ་ཤེས་ཆེན་
པོའི་གནས་ལུགས་མ་གབ་རྗེན་པར་བསྟན་པ་དང་གསུམ་ལས། དང་པོ་ལ།
གྲོལ་བ་བཞི་ལྡན་གྱི་ལྟ་བའི་བཞུགས་ཚུལ་དང་། དེ་སེམས་ཅན་ཀུན་གྱི་
རྒྱུད་ལ་འབྲལ་མེད་དུ་གནས་པར་བསྟན་པ། ཐ་སྙད་ཡིད་དཔྱོད་ཀྱིས་མཚོན་
ཡུལ་ལས་འདས་པའི་ཚུལ་དཔེས་སྒོ་ནས་བསྟན་པ་དང་གསུམ་ལས། དང་
པོ་ནི། རང་བྱུང་གཅིག་ཏུ་གྲོལ་བའི་རྒྱལ་པོ་ནི༔ ཡེ་གྲོལ་ཡིན་པས་བསྐྱར་
དུ་གྲོལ་མ་དགོསཿ ཡོངས་སུ་གྲོལ་བས་འབད་དང་རྩོལ་བ་བྲལཿ ཅེར་
359



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གྱིས་གྲོལ་བས་དངོས་པོ་གང་མ་གྲུབཿ མཐའ་ལས་གྲོལ་བས་དམིགས་མེད་
ནམ་མཁའ་ལྟརཿ ཞེས་པས་བསྟན། དེ་ཡང་རང་བྱུང་རིག་པ་གཅིག་གི་
ཀློང་དུ་སྣང་སྲིད་འཁོར་འདས་ཀྱི་ཆོས་ཐམས་ཅད་ཡེ་གདོད་མ་ནས་རང་སར་
གྲོལ་ཟིན་པའི་གནས་ལུགས་ཇི་ལྟ་བ་བཞིན་དུ་རྟོགས་ན་དེ་ནི་ཐེག་དགུའི་
རྩེ་རྒྱལ་འོད་གསལ་རྫོགས་པ་ཆེན་པོའི་ལྟ་བའི་མཐར་ཐུག་པ་ཡེ་གྲོལ་ཆོས་
སྐུའི་རྒྱལ་པོའི་ཕོ་བྲང་དུ་གཏན་སྲིད་ཟིན་པ་ཡིན་པའི་ཚུལ་ནི། ཀློང་ཆེན་
པས། དེ་ཚེ་མཁའ་འདྲ་ཕྱི་ནང་འཁྲུལ་བའི་ཆོས། །གང་ཡང་མི་དམིགས་
ཆོས་སྐུའི་དགོངས་པར་ཕྱིན། །ཟད་པའི་སར་ཐུག་འགྲོ་དང་འོང་མེད་པས། །
ཐམས་ཅད་ཀློང་འབྱམས་ཀུན་ཏུ་བཟང་བོའི་ཞིང་། །ཆོས་སྐུ་རྒྱལ་པོའི་ཕོ་
བྲང་མཆོག་ཏུ་ཕྱིན། །ཞེས་ཆོས་ཐམས་ཅད་རིག་པ་གཅིག་ཏུ་རྟོགས་ན་ཕྱི་
ནང་སྣོད་བཅུད་ཀྱི་ཆོས་ཐམས་ཅད་ནམ་མཁའ་ལྟ་བུ་ལས་མ་འདས་པས་
གཅིག་གྲོལ་གྱི་རིག་པ་ལས་གང་ཡང་མི་དམིགས་པའི་ཆོས་སྐུ་ཀུན་ཏུ་བཟང་
པོའི་དགོངས་པ་ཐིག་ལེ་ཉག་གཅིག་ལས་གཞན་དུ་མེད་པ་དེ་ནི་ཀློང་འབྱམས་
ཀུན་ཏུ་བཟང་པོའི་ཞིང་དུ་སླེབས་པ་ཡིན། དེ་ལ་ཆོས་སྐུའི་ཕོ་བྲང་མཆོག་ཏུ་
གཏན་སྲིད་ཟིན་པ་ཞེས་ཀྱང་བྱའོ། །དེ་ལྟར་ཕྱི་ནང་སྣོད་བཅུད་དག་མ་དག་
སོགས་འཁོར་འདས་ཀྱི་སྣང་བ་འདི་དག་གི་གནས་ལུགས་ནི། ཡེ་གདོད་
མ་ནས་ཡེ་གྲོལ་ཐིག་ལེ་ཉག་གཅིག་གི་ཀློང་ལས་ནམ་ཡང་མི་འདའ་བ་ཡིན་
360



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
པས་ན། ཀློང་ཆེན་པས། ཆོས་ཀུན་བྱང་ཆུབ་སེམས་སུ་ཡེ་གྲོལ་བས། །མ་
གྲོལ་བ་ཡི་ཆོས་ནི་ཡོད་མ་ཡིན། །འཁོར་བ་ཡེ་གྲོལ་གདོད་ནས་དག་པར་
གྲོལ། །འདས་པ་ཡེ་གྲོལ་ལྷུན་གྱིས་རྫོགས་པར་གྲོལ། །ཞེས་དཔེར་ན་
མདང་གི་རྨི་ལམ་ན་བཟང་ངན་སྐྱིད་སྡུག་གི་སྣང་བ་ཅི་ཤར་ཡང་། དེ་རང་
རྨི་ལམ་དབྱིངས་སུ་སད་སྐབས་གཅིག་ཀྱང་ཡོད་མ་མྱོང་བ་བཞིན་དུ་སྲིད་པ་
འཁོར་བའི་སྣང་བ་འདི་དག་ཡེ་ནས་ཡོད་མ་མྱོང་བར་གྲོལ་ཟིན་པས་ན་ཡེ་
གྲོལ་དང་། ངོ་བོ་ཀ་ནས་དག་པར་གྲོལ་བས་ན་ཀ་དག་ཅེས་བྱའོ། །དེ་བཞིན་
དུ་ཞི་བ་མྱ་ངན་ལས་འདས་པའི་སྣང་བ། སྐུ་བཞི་ཡེ་ཤེས་ལྔ་སོགས་སྐུ་དང་
ཞིང་ཁམས་ཀྱི་སྣང་བ་ཐམས་ཅད་གཞི་ལས་གཞི་སྣང་སུ་ཤར་བ་ཙམ་མ་
གཏོགས་ཐ་དད་དུ་གྲུབ་པ་རྡུལ་ཙམ་ཡང་མེད་པས་ན། ཡེ་གྲོལ་རང་བྱུང་
རིག་པ་ལས་ནམ་ཡང་མི་འདའ་བ་ཡིན་ནོ། །དེ་བཞིན་དུ་ས་དང་ལམ་གྱི་
རྣམ་བཞག་དང་ལྟ་སྒོམ་སྤྱོད་འབྲས་ཐམས་ཅད་ཡེ་ནས་གྲོལ་ཟིན་པ་ཡིན་ཏེ།
ཀུན་མཁྱེན་ཆེན་པོས། ས་ལམ་ཡེ་གྲོལ་བསྐྱེད་རྫོགས་བྲལ་བར་གྲོལ། །
ལྟ་སྒོམ་ཡེ་གྲོལ་སྤང་བླང་མེད་པར་གྲོལ། །སྤྱོད་པ་ཡེ་གྲོལ་ཀུན་ཏུ་བཟང་
པོར་གྲོལ། །འབྲས་བུ་ཡེ་གྲོལ་རེ་དོགས་མེད་པར་གྲོལ། །ཞེས་སོ། །དེས་
ན་ཐམས་ཅད་ཡེ་ནས་གྲོལ་ཟིན་པ་ཡིན་ན། ད་ལྟ་གསར་དུ་ཡང་བསྐྱར་གྱི་
ཚུལ་དུ་གྲོལ་མ་དགོས་པ་ཡིན་ཏེ། ཀུན་མཁྱེན་ཆེན་པོས། མདོར་ན་སྣང་
361



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཞིང་སྲིད་པའི་ཆོས་རྣམས་དང་། །མི་སྣང་མི་སྲིད་ཆོས་ལས་འདས་སོ་ཅོག །
ཐམས་ཅད་ཡེ་ནས་དབྱིངས་སུ་གྲོལ་ཟིན་པས། །ད་གཟོད་འབད་པས་སུས་
ཀྱང་གྲོལ་མི་དགོས། །ཞེས་གསུངས་པ་ལྟར། དོན་ལ་འཁོར་འདས་ཐམས་
ཅད་རིག་པ་ཐིག་ལེ་ཉག་གཅིག་ཏུ་འདུག་པས་ན། མ་གྲོལ་བའི་ཆོས་གཅིག་
བཙལ་ཀྱང་མི་རྙེད་པ་ལ་ཀུན་གྲོལ་མཉམ་པ་ཆེན་པོ་ཞེས་བྱའོ། །དེ་ལྟར་འཁོར་
འདས་ལམ་གསུམ་གཞི་ལམ་འབྲས་གསུམ་སོགས་ཆོས་ཁམས་རྒྱ་མཚོ་ལྟ་
བུ་འདི་དག་དབྱེ་བསལ་མེད་པར་ཡོངས་སུ་གྲོལ་བས་ན་ད་ལྟ་གསར་དུ་གྲོལ་
བའི་ཐབས་ལ་ཚོགས་བསགས་པ་དང༌། སྒྲིབ་པ་སྦྱོང་བ་ལམ་ལ་བསླབ་པ་
ལྟ་བུའི་འབད་པ་དང་རྩོལ་བ་ཀུན་དང་བྲལ་བ་ནི་ཡོངས་གྲོལ་ཀ་དག་གི་
དགོངས་པ་ཡིན་ཏེ། ཆོས་དབྱིངས་མཛོད་ལས། གདོད་ནས་གྲོལ་ལོ་སྐྱེ་མེད་
ཀློང་དུ་གྲོལ། །ཕྱམ་གཅིག་གྲོལ་ལོ་ཡེ་སངས་ཀློང་དུ་གྲོལ། །ཡོངས་གྲོལ་
གྲོལ་ལོ་ཡེ་རྒྱས་ཀློང་དུ་གྲོལ། །ཞེས་པ་ལྟར་རོ། །དེས་ན་གཟུགས་སུ་སྣང་
བ་དང་སྒྲ་རུ་གྲགས་པ་དྲི་རུ་ཚོར་བ་སོགས་ཚོགས་དྲུག་གི་ཡུལ་སྣང་གང་ཞིག་
ཤར་ཡང་ཕར་དེ་ལ་སྤང་བླང་བསལ་བཞག་མེད་པར་བསྒྱུར་ལ། ཡེ་གྲོལ་
རིག་པ་ཟང་ཐལ་རྗེན་པའི་ངོ་བོར་ཅེར་གྱིས་བཞག་ཚེ་གང་ཤར་རང་གྲོལ་ཆེན་
པོ་བྱ་ལམ་རྗེས་མེད་བཞིན་དུ་རང་ཡལ་དུ་འགྲོ་བས་ན་མི་གྲོལ་བའི་དངོས་
པོ་གང་ཡང་མ་གྲུབ་པ་ཡིན་ཏེ། ཀློང་ཆེན་པས། གཟུགས་སུ་སྣང་ངོ་སྣང་
362



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
བ་རང་སར་གྲོལ། །སྒྲ་རུ་གྲགས་སོ་གྲགས་པ་རང་སར་གྲོལ། །དྲི་རུ་ཚོར་
བ་ཚོར་བའི་དབྱིངས་སུ་གྲོལ། །རོ་མྱོང་རེག་པ་རང་སའི་ངང་དེར་གྲོལ། །
དྲན་རིག་བྱུང་ཚོར་གཞི་རྩ་རྟེན་མེད་གྲོལ། །ཞེས་སོ། །དེས་ན་གང་སྣང་གི་
ཆོས་འདི་དག་ཐམས་ཅད་དོན་ལ་ཡོད་མེད་ཡིན་མིན་འགལ་འདུ་གཅིག་དང་
ཐ་དད་སོགས་ཀྱི་སྤྲོས་པའི་མཐའ་ཐམས་ཅད་ལས་གྲོལ་བས་གཞི་མེད་རྩ་
བྲལ་ཆེན་པོ། ཡུལ་མེད་ཟང་ཐལ་གྱི་རོལ་བ། དམིགས་མེད་ནམ་མཁའ་
ལྟར་སྤྲོས་བྲལ་མཉམ་ཉིད་ཆེན་པོའི་རང་བཞིན་ལས་མ་འདས་པ་ཡིན་ཏེ།
རིག་པ་རང་གྲོལ་གྱི་རྒྱུད་ལས། དེ་བཞིན་མཚན་མའི་ཆོས་རྣམས་ཀུན། །
མཚན་མ་མེད་པའི་ངང་དུ་གྲོལ། །བྱས་པ་དངོས་པོའི་ཆོས་རྣམས་ཀུན། །
བྱར་མེད་སྟོང་པའི་ངང་དུ་གྲོལ། །འཛིན་མེད་རང་སྣང་ཆོས་རྣམས་ཀུན། །
རྣམ་དག་སྟོང་པའི་ངང་དུ་གྲོལ། །ཞེས་དང་། ཀློང་ཆེན་པས། དབྱེ་བསལ་
མེད་དོ་ལྷུན་གྲུབ་ཀློང་དུ་གྲོལ། །འདུ་འབྲལ་མེད་དོ་ཐིག་ལེའི་ཀློང་དུ་གྲོལ། །
ཞེས་སོ། ། ༈ གཉིས་པ་ནི། མ་ལུས་འགྲོ་བ་ཀུན་གྱི་གཞི་རྒྱུད་ལ༔ ཀུན་
བཟང་བདེ་ཆེན་རྡོ་རྗེ་བཙུན་མོ་དངཿ ཡེ་ནས་འབྲལ་མེད་མ་འཁྲུལ་འཁྲུལ་
མ་མྱོརཿ ཞེས་པས་བསྟན། དེ་ཡང་དོན་གྱི་ངོ་བོའི་གནས་ཚུལ་ལྟར་ན། མ་
ལུས་ཤིང་ལུས་པ་མེད་པའི་འགྲོ་བ་རིགས་དྲུག་གི་སེམས་ཅན་ཀུན་གྱི་གཞི་
རྒྱུད་དམ་སེམས་ཀྱི་གནས་ལུགས་ཀྱི་གཤིས་ལ་གཞི་རྒྱུད་བདེ་གཤེགས་སྙིང་
363



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པོས་ཏིལ་ལ་སྣུམ་གྱིས་ཁྱབ་པ་བཞིན་ཁྱབ་ཡོད་དེ། ཇི་སྐད་དུ། བདེ་
གཤེགས་སྙིང་པོས་འགྲོ་བ་ཡོངས་ལ་ཁྱབ། །ཅེས་པ་ལྟར་ཡིན། དེ་ལྟར་བདེ་
གཤེགས་སྙིང་པོའམ་སྣང་སྟོང་གཉིས་མེད་ཀྱི་རིག་པ་དེ་ལ་སྣང་བའི་ཆ་ཀུན་
ཏུ་བཟང་པོ་དང་། སྟོང་པའི་ཆ་ཀུན་ཏུ་བཟང་མོའི་ཐ་སྙད་སྦྱར་བ་ནི། ཇི་
སྐད་དུ། སྣང་བ་ཡབ་ལ་སྟོང་པ་ཡུམ། །ཞེས་དང་། སྣང་བ་ཆོས་སྐུ་ཀུན་ཏུ་
བཟང་། །སྟོང་པའི་བདག་ཉིད་བཟང་མོ་ཡུམ། །ཞེས་དང་། གཞན་ཡང་།
ད་ལྟའི་ཤེས་རིག་མ་འགག་ས་ལེ་བ། །ཀུན་བཟང་གདོད་མའི་མགོན་པོ་དེ་
ཀའོ། །ཅིར་ཡང་མ་གྲུབ་སྟོང་དབྱིངས་ཀུན་བཟང་མོ། །དེ་ཉིད་རྟོགས་ན་
སྐད་ཅིག་རྫོགས་སངས་རྒྱས། །ཞེས་སེམས་སྣང་སྟོང་གཉིས་དང་། བདེ་
སྟོང་གཉིས་དང་། གསལ་སྟོང་གཉིས་ལ་ཡབ་དང་ཡུམ་གྱི་ཐ་སྙད་སྦྱར་བ་
ལྟར། འདིར་ཡང་སེམས་ཅན་ཐམས་ཅད་ཀྱི་རྒྱུད་ཀྱི་སེམས་སྣང་བའི་ཆ་
ཀུན་ཏུ་བཟང་པོ་དང་། སྟོང་པའི་ཆ་བདེ་ཆེན་རྡོ་རྗེ་བཙུན་མོ་དང་ཞེས་ཀུན་
ཏུ་བཟང་མོའི་ཐ་སྙད་སྦྱར་བ་ནི་སྔགས་རྒྱུད་སྤྱི་ཁྱབ་ཀྱི་སྦྱར་ཚུལ་ཡིན། དེས་
ན་སེམས་ཅན་ཐམས་ཅད་ཀྱི་རྒྱུད་ལ་སྣང་སྟོང་དབྱེར་མེད་དམ། བདེ་སྟོང་
དབྱེར་མེད་ཀྱི་རིག་པ་འདིས་མ་ཁྱབ་པ་གཅིག་ཀྱང་མི་སྲིད་ལ། དེ་འདྲའི་
བདེ་གཤེགས་སྙིང་པོ་དེ་ལ་ནི་མིང་ཇི་ལྟར་བཏགས་ཀྱང་རུང་སྟེ། ཀུན་ཏུ་
བཟང་པོ་དང་། ཀུན་བཟང་རྡོ་རྗེ་བཙུན་མོ་དང་། བླ་མའི་ཐུགས་དང་། རང་
364



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
གི་རིག་པ། དུས་གསུམ་རྒྱལ་བའི་དགོངས་པའང་ཟེར། དེའི་གནས་ལུགས་
ཇི་ལྟ་བ་བཞིན་དུ་ཤེས་ན། རང་གི་རིག་པ་སྤྲོས་པའི་མཐའ་ཐམས་ཅད་དང་
བྲལ་བའི་རང་བྱུང་གི་ཡེ་ཤེས་དེ་ནི། དུས་གསུམ་རྒྱལ་བ་ཐམས་ཅད་ཀྱི་
དགོངས་པ་ཉག་གཅིག་ཡིན་ཏེ། གནས་ལུགས་མཛོད་ལས། རང་རིག་ཀློང་
ཆེན་དོན་གྱི་དབྱིངས་འདི་ན། །དུས་གསུམ་རྒྱལ་བའི་དགོངས་པ་ཉག་གཅིག་
བཞུགས། །དུ་མར་མི་དམིགས་ཆ་ཤས་སྤྲོས་དང་བྲལ། །མི་གཡོ་བྱང་ཆུབ་
སྙིང་པོའི་ཕོ་བྲང་ལགས། །རང་བྱུང་ཡེ་ཤེས་ཉིད་ལས་གཞན་མི་བཞུགས། །
ཞེས་སོ། །དེ་ལྟར་སེམས་ཅན་ཐམས་ཅད་ཀྱི་རྒྱུད་ལ་ཡེ་ནས་འབྲལ་བ་མེད་
པར་བཞུགས་པའི་བདེ་གཤེགས་སྙིང་པོའམ། ཀུན་བཟང་བདེ་ཆེན་རྡོ་རྗེ་
བཙུན་མོ་ཞེས་སམ་ལྷན་སྐྱེས་གཉུག་མའི་ཡེ་ཤེས་དེ་ནི་མ་འཁྲུལ་འཁྲུལ་མ་
མྱོང་པའི་ཡེ་ཤེས་ཡིན་པའི་ཕྱིར་ན། སྔར་མ་འཁྲུལ་ད་ལྟ་མི་འཁྲུལ་སླད་
ནས་འཁྲུལ་མི་སྲིད་པའི་ཆོས་ཉིད་དོན་གྱི་གནས་ལུགས་དེ་ཇི་ལྟ་བ་བཞིན་དུ་
རྟོགས་ན། འདི་ལ་སྲིད་གསུམ་ཀ་དག་ཆེན་པོའི་དགོངས་པ་ཞེས་བྱ་སྟེ། ཀློང་
ཆེན་པས། ཐམས་ཅད་ཀུན་བཟང་ལྷུན་གྲུབ་ཆེན་པོ་ནི། །མ་འཁྲུལ་མི་འཁྲུལ་
སླད་ཀྱི་འཁྲུལ་མི་འགྱུར། །སྲིད་པ་མིང་ཙམ་ཡོད་མེད་མཐའ་ལས་འདས། །
སུ་ཡང་གང་དུ་སྔར་ཡང་མ་འཁྲུལ་ལ། །ད་ལྟ་མི་འཁྲུལ་སླད་ཀྱིས་འཁྲུལ་མི་
འགྱུར། །འདི་ནི་སྲིད་གསུམ་ཀ་དག་དགོངས་པའོ། །ཞེས་གསུངས་པ་ལྟར་
365



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སངས་རྒྱས་དང་སེམས་ཅན་གཉིས་ཀྱི་རང་བྱུང་ཡེ་ཤེས་ལ་བཟང་ངན་སྤུ་ཙམ་
མེད་དེ། སེམས་ཅན་རྣམས་ཀྱི་ལུས་ངག་ཡིད་གསུམ་ལ་མ་འདུས་པའི་སངས་
རྒྱས་ཀྱི་སྐུ་གསུམ་གཞན་ནས་བཙལ་ཀྱང་མི་རྙེད་པའི་ཕྱིར་རོ། །དེས་ན་འགྲོ་
དྲུག་གི་སེམས་ཅན་ཐམས་ཅད་ཡེ་གདོད་མ་ནས་འཁྲུལ་མ་མྱོང་བར་ངོ་བོ་ཡེ་
དག་གི་སངས་རྒྱས་ཡིན་ཏེ། སྒྲ་ཐལ་འགྱུར་རྩ་བའི་རྒྱུད་ལས། གཞན་ཡང་
རྐྱེན་གྱི་སེམས་ཅན་རྣམས། །སངས་མ་རྒྱས་པ་གཅིག་ཀྱང་མེད། །རང་བྱུང་
ཡེ་ཤེས་ཆོས་མཐུན་ཕྱིར། །འཁོར་བ་ཡེ་ནས་ཡོད་མ་མྱོང་། །དེ་ཕྱིར་རང་
རང་སངས་རྒྱས་སོ། །ཞེས་དང་། ཀུན་བྱེད་རྒྱལ་པོའི་རྒྱུད་ལས། ཐམས་ཅད་
འབྱུང་བའི་སྙིང་པོ་བྱང་ཆུབ་སེམས། །སངས་རྒྱས་སྐུ་གསུམ་སེམས་ཅན་
ལུས་ངག་ཀྱང་། །བྱང་ཆུབ་སེམས་ཡིན་ཡེ་ནས་གཟུང་འཛིན་བྲལ། །ཞེས་
དང་། ཡང་ཐལ་འགྱུར་ལས། གཞན་ཡང་ཁམས་གསུམ་སེམས་ཅན་ཀུན། །
ལུས་ངག་ཡིད་གསུམ་མ་འདུས་པའི། །སྐུ་གསུམ་གཞན་ནས་བཙལ་མི་
དགོས། །བཙལ་ཀྱང་རྙེད་པའི་གནས་མེད་དོ། །ཅེས་སོ། ། ༈ གསུམ་པ་
ནི། ཐ་སྙད་ཚིག་དང་ཡིད་དཔྱོད་མཚན་རྟོག་བྲལ། །རང་བབས་ཤེས་རབ་
མིག་དང་མ་ལྡན་ན། །ལོང་བས་ལག་ནོམ་བྱས་པས་ཇི་ལྟར་ཤེས། །ཞེས་
པས་བསྟན། དེ་ལྟར་ཆོས་སྐུ་གཞིར་གནས་ཀྱི་རིག་པ་སྨྲ་བསམ་བརྗོད་པ་
དང་བྲལ་པའི་རང་བྱུང་ཡེ་ཤེས་དེ་ནི། ཐ་སྙད་ཀྱི་ཚིག་གིས་མཚོན་དུ་མེད་
366



དཔལ་ཨ་བྷུ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
པ་དང་ཡིད་དཔྱོད་སོགས་བློ་གཉིས་འཛིན་གྱི་མཚན་མའི་རྟོག་པ་ཀུན་དང་
བྲལ་བས་ན་ཐེག་པ་འོག་མ་དང་རྟོག་ཅིང་དཔྱོད་པའི་རྟོག་གེ་བ་རྣམས་ཀྱིས་
འདིའི་དོན་མི་མཐོང་སྟེ། མི་ཕམ་རིན་པོ་ཆེས། ནང་གི་མྱོང་བ་ཙམ་གྱིས་
རྟོགས། །ཁ་འབྱམས་རྟོག་གེའི་སྤྱོད་ཡུལ་མིན། །ཞེས་སོ། །དེར་མ་ཟད་
ཨ་ཏི་ཡོ་ག་མན་གྱི་ཐེག་པ་བརྒྱད་པོ་གང་ཡིན་ཀྱང་འདིའི་གནས་ལུགས་ཇི་
ལྟ་བ་བཞིན་རྟོགས་མི་ནུས་ཏེ། གུ་རུ་པདྨའི་རིག་པ་ངོ་སྤྲོད་གཅེར་མཐོང་
རང་གྲོལ་ལས། གཞན་ཡང་རང་རང་གཞུང་དང་གྲུབ་མཐའ་ཡིས། །འདོད་
པས་བཅིངས་པས་འོད་གསལ་མི་མཐོང་སྟེ། །ཉན་ཐོས་རང་རྒྱལ་གཟུང་
འཛིན་ཞེན་པས་བསྒྲིབས། །དབུ་མ་བདེན་གཉིས་མཐའ་ལ་ཞེན་པས་བསྒྲིབས། །
ཀྲི་ཡོག་བསྙེན་སྒྲུབ་མཐའ་ལ་ཞེན་པས་བསྒྲིབས། །མ་ཧཱ་ཨ་ནུས་དབྱིངས་
རིག་ཞེན་པས་བསྒྲིབས། །གཉིས་མེད་དོན་ལ་གཉིས་འཛིན་ཕྱེ་བས་གོལ། །
ཞེས་སོ། །དེས་ན་རང་བྱུང་རིག་པའི་གནས་ལུགས་ནི་སོ་སོ་རང་རིག་པའི་ཡེ་
ཤེས་ཀྱི་སྤྱོད་ཡུལ་ཡིན་པ་མ་གཏོགས་གཟུང་འཛིན་རྣམ་ཤེས་ཀྱི་སྤྱོད་ཡུལ་
ལས་འདས་པས་ན་རིག་པའི་རང་ཞལ་མཇལ་བར་འདོད་པའི་སྐལ་ལྡན་
རྣམས་ཀྱིས་སྤང་བླང་དགག་སྒྲུབ་རེ་དོགས་འཛིན་ཞེན་ཐམས་ཅད་དང་བྲལ་
བའི་རང་བབ་མ་བཅོས་ཤིག་གེར་བཞག་ཚེ་སྟོང་གསལ་འགག་པ་མེད་པའི་
རང་རིག་རང་ཤེས་ཀྱི་རིག་ཆ་རྗེན་པར་མཐོང་འོང་། དེ་འདྲའི་ཤེས་རབ་ཀྱི་
367



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མིག་དེ་དང་ལྡན་དགོས། དེ་དང་མ་ལྡན་ན་རང་གར་འོལ་ཚོད་དང་ཡིད་
དཔྱོད་ཙམ་གྱིས་ལོང་བའི་ལག་ནོམ་བྱས་པས་ཇི་ལྟར་ཤེས་ཏེ། དཔེར་ན་
ལོང་བ་མང་པོ་ཞིག་གི་ནང་དུ་གླང་པོ་ཆེ་ཞིག་བཞག་ནས་དེ་ལ་ལག་ནོམ་བྱས་
ནས་གླང་པོ་ཆེའི་དབྱིབས་བཤད་དུ་བཅུག་ཚེ། གཅིག་གིས་མཇུག་མ་ལ་
རེག་ནས་གླང་པོ་ཆེའི་དབྱིབས་ཕྲ་ལ་རིང་བ་ཞིག་རེད་ཟེར། གཅིག་གིས་
རྒྱབ་ལ་རེག་ནས་གླང་ཆེན་གྱི་དབྱིབས་ལེབ་ལེབ་རེད་ཟེར། གཅིག་གིས་རྣ་
བ་ལ་རེག་ནས་གླང་ཆེན་གྱི་དབྱིབས་ལྷབ་ལྷབ་ཅིག་རེད་ཟེར་བ་དང་འདྲའོ། །
དེས་ན་རང་བྱུང་རིག་པ་ནི་སེམས་ཅན་ཐམས་ཅད་ཀྱི་རྒྱུད་ལ་འབྲལ་བ་མེད་
པར་ཡོད་ཀྱང་དེ་ངོས་མ་ཟིན་པར་ལོང་བས་ལག་ནོམ་བྱེད་པ་བཞིན་དུ། ཆོས་
ཉིད་རིག་པ་ལ་བླང་དོར་དང་དགག་སྒྲུབ་མཚན་འཛིན་རེ་དོགས་ཀྱིས་བཅིངས་
ནས་རང་ལྟ་མཆོག་འཛིན་ལ་ཞེན་ན་འཁོར་བར་འཆིང་བྱེད་མ་གཏོགས་སྙིང་
པོ་ཅི་ཡང་མེད་དེ། གནས་ལུགས་མཛོད་ལས། དེ་ལྟར་ཆོས་ཉིད་གདོད་
ནས་དག་པ་ལ། །བླང་དོར་བྱེད་པ་དོན་གྱི་བྱིས་པ་རྣམས། །རང་རང་ལྟ་ལ་
ཆགས་པས་རྟག་ཏུ་འཆིངས། །འདུ་ཤེས་མཚན་མར་འཛིན་པ་ཉོན་རེ་མོངས། །
མེད་ལ་བདག་ཏུ་འཛིན་པ་ཨ་རེ་འཁྲུལ། །ཕྱོགས་མེད་ཕྱོགས་སུ་འཛིན་པས་
ཐང་རེ་ཆད། །རྟག་ཏུ་འཁོར་བར་འཁྱམས་པ་སྙིང་རེ་རྗེ། །ཞེས་གསུངས་སོ། །
༈ གཉིས་པ་བླ་མའི་མན་ངག་ལ་བརྟེན་ནས་གྲོལ་འཁྲུལ་གྱི་རྣམ་དབྱེ་འབྱེད་
368



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ། པ
ཚུལ་ལ། དངོས་གཞིའི་ཡན་ལག་བཤད་པ་དང་། དངོས་གཞི་དངོས་ཀྱི་
རིག་པ་ངོ་སྤྲོད་པའི་ཐབས་གཉིས་ལས། དང་པོ་ལ། དབང་པོ་རྣོ་རྟུལ་ལ་
མི་ལྟོས་པར་ཉམས་སུ་བླངས་ཚད་ཀྱི་རྟོགས་ནུས་པར་བསྟན་པ་དང་། མན་
ངག་ལུགས་ཀྱི་བཞག་ཐབས་ཁྱད་པར་བ་བསྟན་པ་གཉིས་ལས། དང་པོ་ནི།
ཐབས་ཀྱི་མན་ངག་རང་བཞག་གནད་ལྡན་མཿ གང་ཟག་དག་ལ་དབང་པོ་
རྣོ་རྟུལ་མེདཿ གཟུང་འཛིན་མ་རིག་སྤྲིན་ཚོགས་བསལ་བའི་ཚེ༔ རང་བྱུང་
འོད་གསལ་རིག་པའི་ཉི་འོད་འབརཿ ཆོས་ཉིད་དབྱིངས་ལ་འོད་གསལ་ཆེན་
པོ་ཞེསཿ ཚིག་ཙམ་ཐ་དད་བླ་དྭགས་ཙམ་དུ་ཟདཿ དོན་ལ་རང་བྱུང་འདུ་
འབྲལ་མེད་པའི་གཤིསཿ ཞེས་པས་བསྟན། དེ་ཡང་འོད་གསལ་རྫོགས་པ་
ཆེན་པོའི་རང་བྱུང་རིག་པ་དེ་ནི། བློ་གཉིས་འཛིན་གཟེབ་རྒྱའི་འཆིང་བ་ལས་
མ་གྲོལ་ན་མངོན་དུ་གྱུར་མི་ནུས་པས་ན་དེ་ཉིད་མངོན་དུ་གྱུར་བྱེད་ཐབས་
ཀྱི་མན་ངག་ནི། ལུས་ངག་ཡིད་གསུམ་གྱི་བྱ་བྱེད་རྩོལ་སྒྲུབ་ཐམས་ཅད་རང་
སར་བསྒྱུར་ལ་སྒོ་གསུམ་མ་བཅོས་རང་བབ་ལྷུག་པར་བཞག་ནས་རིག་པའི་
རང་ངོར་བལྟ་བའི་གནད་དང་ལྡན་ན་གང་ཟག་སུ་དང་སུ་ཞིག་ཡིན་ཀྱང་རུང་
སྟེ། གང་ཟག་དག་ལ་མི་ལྟོས་པར་དབང་པོ་ལ་རྣོ་རྟུལ་མེད། ལས་ལ་བཟང་
ངན་མེད་སྒྲིབ་པར་སྲབ་མཐུག་མེད་པར་ཀུན་གྱིས་རང་བྱུང་རིག་པའི་གནས་
ལུགས་ཇི་ལྟ་བ་བཞིན་དུ་རྟོགས་ནུས་ཏེ། གྲུབ་དབང་ཞབས་དཀར་བས།
369



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འདི་ཉིད་ཉམས་སུ་བླངས་ན་ཀུན་གྲོལ་ཏེ། །དབང་པོ་རྣམས་ལ་རྣོ་རྟུལ་ཁྱད་
པར་མེད། །ཉམས་སུ་བླངས་ན་བ་གླང་རྫི་ཡང་གྲོལ། །ཞེས་གསུངས་པ་ལྟར་
ཡིན། དེ་ལྟར་རིག་པའི་རང་ངོར་བལྟ་བའི་རང་བཞག་གི་གནད་དང་ལྡན་
ན་གཟུང་འཛིན་འཁྲུལ་སྣང་སོགས་མ་རིག་པས་བསྐྱེད་པའི་དུས་གསུམ་གྱི་
རྟོག་ཚོགས་ཐམས་ཅད་དཔེར་ན་མཁའ་ལ་སྤྲིན་ཚོགས་དེངས་པ་བཞིན་དུ་
རང་སར་བསལ་བའི་ཚེ་ན་རང་བྱུང་འོད་གསལ་རིག་པའི་ཡེ་ཤེས་ཉི་མའི་
འོད་ཟེར་ལྟ་བུ་དེ་ངང་ངམ་ཤུགས་ཀྱིས་འབར་ཞིང་ཡོངས་སུ་གསལ་བ་ནི་ཆོས་
ཉིད་ཡིན་ཏེ། གནས་ལུགས་མཛོད་ལས། རང་བྱུང་ཡེ་ཤེས་ཁོང་ནས་ཤར་
བ་དང་། །རྒྱུ་འབྲས་མཚན་མོའི་མུན་པ་སངས་པ་དང་། །དགེ་སྡིག་སྤྲིན་ཚོགས་
གང་ཡང་མེད་པ་ན། །ཆོས་དབྱིངས་མཁའ་ལ་དོན་དམ་ཉི་མ་ཤར། །ཞེས་
གསུངས་པ་ལྟར་རོ། །དེ་ནི་ཆོས་ཉིད་ཀྱི་དབྱིངས་ལ་འོད་གསལ་ཆེན་པོ་ཤར་
བ་ཡིན་ཞེས་ཚིག་ཙམ་ལ་ཡུལ་ཆོས་ཉིད་ཀྱི་དབྱིངས་དང་ཡེ་ཤེས་འོད་གསལ་
ཆེན་པོ་གཉིས་ཐ་དད་བླ་དྭགས་སམ་མིང་གི་རྣམ་གྲངས་ཀྱིས་བཏགས་པ་
ཙམ་དུ་ཟད་ཀྱི་དོན་ལ་ནི། ཆོས་ཉིད་ཀྱི་དབྱིངས་དང་འོད་གསལ་ཆེན་པོ་
གཉིས་ཞེས་སོ་སོར་དབྱེ་རྒྱུ་མེད་པར་རང་བྱུང་རིག་པ་གཅིག་གི་ངང་དུ་འདུ་
འབྲལ་མེད་པའི་གཉུག་མའི་རང་གཤིས་རྗེན་པར་ཤར་བ་དེའོ། །
༈ གཉིས་པ་ནི། ཐ་མལ་ད་ལྟའི་ཤེས་པ་རང་ཀ་མཿ མ་བཅོས་མ་བསྒྱུར་
370



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
རང་སར་ལྷུག་པར་ཞོག ཅེས་པས་བསྟན། རྐང་པ་གཉིས་འདིས་མན་ངག་
ལུགས་ཀྱི་བཞག་ཐབས་བསྟན་པ་ཡིན་དེ་རིག་པ་ངོ་མ་འཕྲོད་པ་གསར་དུ་
སྤྲོད་པའི་ཐབས་ལ། སྒོ་གསུམ་མ་བཅོས་རང་བབས་སུ་ཀློད་ལ་བཞག་པ་
གལ་ཆེ་བས། ལུས་ཀྱིས་བཞག་ཐབས་ལ། ཞབས་གཉིས་སྐྱིལ་ཀྲུང་། ལག་
གཉིས་སེམས་ཉིད་ངལ་གསོའི་ཕྱག་རྒྱ་བྱ། སྒལ་ཚིགས་དྲང་པོར་བསྲངས།
མིག་གཉིས་བར་སྣང་ལ་ཧ་རེར་བལྟ། ངག་གི་བཞག་ཐབས་ནི། རླུང་ཁ་
ནང་ནས་རང་བབ་དལ་ལ་ལྷོད་ཆགས་སུ་འབྱིན་འཇུག་བྱ། སེམས་ཀྱི་བཞག་
ཐབས་ཀྱང་། ཐ་མལ་ད་ལྟའི་ཤེས་པ་རང་ཀ་མ་འདི་ལ་བཅས་བཅོས་སྤང་
བླང་དགག་སྒྲུབ་རེ་དོགས་གང་ཡང་མེད་པར། མ་བཅོས་མ་བསྒྱུར་རང་སར་
ལྷུག་པར་ཞོག་ཅིག་གསུངས། དེའི་ཚུལ་ཡང་། ཀློང་ཆེན་པའི་སེམས་ཉིད་
རང་གྲོལ་ལས། །མ་བཅོས་མ་བཅོས་རང་གི་སེམས་མ་བཅོས། །མ་འཛིན་
མ་འཛིན་རང་གི་སེམས་མ་འཛིན། །བཅོས་ཤིང་བཅོས་ཤིང་སེམས་ཀྱི་རྙོགས་
ལངས་པས། །བཅོས་མའི་སེམས་ཀྱིས་སྙིང་པོའི་དོན་ལ་སྒྲིབ། །ཅེས་དང་།
མགོན་པོ་ཀླུ་སྒྲུབ་ཀྱི་སྐྱེ་མེད་རིན་པོ་ཆེའི་མཛོད་ལས། གར་ཡང་མི་རྟོག་ཅི་
ཡང་མི་འཛིན་ལ། །བཅས་བཅོས་མ་བྱེད་རང་བཞིན་ལྷུག་པར་ཞོག །མ་
བཅོས་པ་དེ་སྐྱེ་མེད་རིན་ཆེན་མཛོད། །དུས་གསུམ་རྒྱལ་བ་རྣམས་ཀྱི་གཤེགས་
ཤུལ་ཡིན། །ཞེས་གསུངས་པས་ན་ཚོགས་དྲུག་གི་ཡུལ་སྣང་གང་ཤར་ཡང་
371



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྤང་བླང་མེད་པར་རང་བབ་ལྷོད་ཆགས་སུ་ཕྱམ་གྱིས་འཇོག་པའི་བཞག་
ཐབས་འདི་གལ་ཆེ་སྟེ། ཀློང་ཆེན་པས། དཀར་དམར་ཡུལ་དུ་སྣང་བའི་
རྣམ་པ་ལ། །དབང་པོ་མི་བསྡུ་མིག་ཀྱང་མི་འགུལ་བས། །བདག་ལ་མི་བསམ་
གཞན་ལ་མི་རྟོག་པར། །ཕྱམ་ཕྱལ་ཡངས་པ་ཆེན་པོར་ངང་གིས་ཞོག །ཅེས་
པ་ལྟར་རོ། ། ༈ གཉིས་པ་དངོས་གཞི་དོན་གྱི་རིག་པ་ངོ་སྤྲོད་པའི་ཐབས་
ལ། སྐུ་གསུམ་རིག་པའི་རང་ངོ་སྤྲད་པ། གྲོལ་འཁྲུལ་གྱི་ཁྱད་པར་བྱེ་བྲག་
ཏུ་བསྟན་པ། མ་བཅོས་གཉུག་མའི་གནས་ལུགས་རྗེན་པར་བཤད་པ་དང་
གསུམ་ལས། དང་པོ་ནི། ངོ་བོ་སྟོང་པ་བདེ་ཆེན་ཆོས་ཀྱི་སྐུ༔ གསལ་སྣང་
མ་འགགས་རང་བཞིན་ལོངས་སྤྱོད་རྫོགསཿ ཐུགས་རྗེ་སྣ་ཚོགས་འཆར་བ་
སྤྲུལ་སྐུའི་མཿ སྐུ་གསུམ་ཡེ་རྫོགས་ཡེ་ཤེས་ཆེན་པོའི་སྐུ ཞེས་པས་བསྟན།
འདིར་འཕྲོས་དོན་ཅུང་ཟད་བརྗོད་པར་བྱ་སྟེ། སྤྱིར་རིག་པ་སྐུ་གསུམ་དུ་སྒྲུབ་
པ་ལ་ཐོག་མར་བསྒྲུབ་གཞིའི་རྩ་བའི་རིག་པ་ལེགས་པར་ངོ་འཕྲོད་པ་ཞིག་
གལ་ཆེ་བས་ན། གོང་དུ་བཤད་མ་ཐག་པ་ལྟར་རང་བབས་སུ་ཀློད་ལ་བཞག་
ནས་ངོ་སྤྲོད་དགོས། དེ་ཡང་སྒྲ་ཐལ་འགྱུར་རྩ་བའི་རྒྱུད་ནས་གསུངས་པ་
ལྟར་ན། གནད་ལ་མ་བརྟེན་པར་ངོ་སྤྲོད་ཐབས་གཅིག་དང་། གནད་ལ་བརྟེན་
ནས་ངོ་སྤྲོད་ཐབས་དྲུག་སྟེ་བདུན་ཡོད་པ་ལས། གཉིས་པ་ནི། སྒྲ་ཐལ་འགྱུར་
རྩ་བའི་རྒྱུད་ལས། སེམས་ནི་བཟུང་དང་གནས་པ་དང་། །རྩ་བ་བཅད་དང་
372



དཔལ་ཨ་བྷུ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
དངོས་པོ་དེད། །ཡུལ་དང་ཤེས་པའི་བར་དུ་བཙལ། །ཡེངས་པ་བོར་ནས་ངོ་
སྤྲོད་སྟེ། །ཞེས་པ་ལྟར། ༡སེམས་བཟུང་ནས་ངོ་སྤྲོད་པ། ༢སེམས་གནས་
པའི་སྟེང་ནས་ངོ་སྤྲོད་པ། ༣རྩ་བ་བཅད་ནས་ངོ་སྤྲོད་པ། ༤དངོས་པོ་དེད་
ནས་ངོ་སྤྲོད་པ། ༥ཡུལ་དང་ཤེས་པའི་བར་ནས་ངོ་སྤྲོད་པ། ༦ཡེངས་པ་བོར་
ནས་ངོ་སྤྲོད་པ་སོགས་མང་དུ་ཡོད། གང་ལྟར་ཡང་མདོར་ན་གནས་ཆ་རྐྱང་
པ་ཞིག་དང་། གསལ་ཆ་རྐྱང་པ་ཞིག་གི་སྟེང་དུ་མི་བཞག་པར་སྟོང་གསལ་
འགག་པ་མེད་པའི་རང་རིག་རང་ཤེས་ཀྱི་རིག་ཆ་རྗེན་པ་ལྷང་ལ་བུད་པ་ཞིག་
གི་སྟེང་དུ་ངོ་སྤྲོད་པ་ནི། པདྨ་འབྱུང་གནས་དང་། བི་མ་མི་ཏྲའི་དགོངས་པ་
མ་ནོར་བ་ཡིན། དེས་ན་འདིར་སྙིང་ཐིག་རང་ལུགས་སྤྱི་ཁྱབ་ལྟར་ན། རྫོགས་
ཆེན་དཔལ་སྤྲུལ་རིན་པོ་ཆེས། དང་པོ་རང་སེམས་ཀློད་དེ་བཞག །མི་སྤྲོ་མི་
བསྡུ་རྣམ་རྟོག་མེད། །ངང་ལ་ཕྱལ་གནས་ལྷོད་དེའི་ངང་། །ཐོལ་བྱུང་བློ་བརྡེག་
ཕཊ་ཅིག་རྒྱབ། །དྲག་ལ་ངར་ཐུང་ཨེ་མ་ཧོ། །ཞེས་པ་ལྟར་རང་གི་སྒོ་གསུམ་
མ་བཅོས་ཀློད་དེ་བཞག་ནས། ཚོགས་དྲུག་གི་ཡུལ་སྣང་གང་ཤར་ཡང་དེའི་
སྟེང་དུ་རྣམ་རྟོག་ཕར་ལ་མི་སྤྲོ། དམིགས་པ་ཚུར་ལ་མི་བསྡུ་བར་ལྷོད་དེ་འདུག་
པའི་སྐབས་བླ་མས་གློ་བུར་དུ་ཕཊ་སྒྲ་དྲག་པོ་ཐོག་ལྷུང་བ་ལྟ་བུ་ཞིག་བརྒྱབ་
ཚེ༑ དུས་གསུམ་གྱི་རྟོག་པ་དང་ཉམས་ཞེན་གྱི་ཤུན་པ་ཐམས་ཅད་དང་བྲལ་
བའི་རང་གནས་ཀྱི་ཡེ་ཤེས་བཞི་ཆ་གསུམ་བྲལ་གྱི་རིག་པ་སྟོང་གསལ་འགག་
373



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པ་མེད་པའི་རང་རིག་རང་ཤེས་ཀྱི་རིག་ཆ་རྗེན་པ་ལྷང་ལ་བུད་འོང་། དེ་ཉིད་
རིག་པ་ཡིན་པར་ཤེས་དགོས། འདིར་རང་ལུགས་རྫོགས་པ་ཆེན་པོའི་བརྒྱུད་
གསུམ་གྱི་བླ་མ་རྣམས་ཀྱི་ཕྱག་བཞེས་ལ། སེམས་རྣམ་རྟོག་གི་འགྱུ་བ་ཐམས་
ཅད་རང་སར་ཡལ་ས་ནས་ངོ་སྤྲོད་པ་ཡིན། འོན་ཀྱང་སེམས་སྟོང་རྐྱང་དང་།
སྟོང་པ་བྱིང་ཆད་དང་། སྟོང་པ་མེད་དགག ཧ་ཤང་གི་ལྟ་བ་ལྟ་བུ་མ་ཡིན།
གསལ་སྣང་ཕྱོགས་གཅིག་ལྟ་བུའང་མ་ཡིན་པའི་སེམས་ལས་འདས་པའི་ཡེ་
ཤེས་མྱོང་ཞེན་ཐམས་ཅད་བྲལ་བའི་སྟོང་སང་ངེ་བའི་རིག་ཆ་རྗེན་པ་དེ་ངོས་
འཛིན་རྒྱུ་ནི་རྫོགས་པ་ཆེན་པོའི་ཚིག་བརྒྱའི་མདོ་འགག་དང་། ཁྲེགས་ཆོད་
ལྟ་བའི་གནད་འགག་ཡིན་ཏེ། ཞབས་དཀར་རིན་པོ་ཆེས། ཁྲེགས་ཆོད་ལྟ་
བའི་གནད་འགག་རིག་པ་ནི། །རྗེན་ལ་ཕུད་ནས་ས་ལེར་སྐྱོང་བ་ལ། །ཟེར་
བའི་གནད་འདི་ཁོ་ན་གལ་ཆེ་སྟེ། །འདི་ནི་ཚིག་བརྒྱའི་མདོ་འགག་ཡིན་པས་
ན༑ །སྐལ་ལྡན་སྙིང་གི་བུ་རྣམས་ཤེས་པར་གྱིས། །ཞེས་དང་། གཞན་ཡང་།
ད་ལྟའི་ཤེས་རིག་མ་འགགས་ས་ལེ་བ། །ཀུན་བཟང་གདོད་མའི་མགོན་པོ་
དེ་ཀའོ། །ཞེས་པ་ལྟར་སེམས་བསམ་བརྗོད་དང་བྲལ་བའི་རང་རིག་རང་
གསལ་རང་ཤེས་ཀྱི་རྣམ་པ་ཅན་དེ་རྗེན་པར་རྟོགས་ན་འདིས་འཁོར་འདས་
ཡོངས་ལ་ཁྱབ་པས་ན། འདི་ནི་འཁོར་འདས་ཀུན་ཁྱབ་ཀྱི་ཡེ་ཤེས་ཡིན་པ་
དང་། དུས་གསུམ་རྒྱལ་བ་ཡོངས་ཀྱི་ཐུགས་ཆོས་དབྱིངས་ཆེན་པོའང་འདི་
374



དཔལ་ཨ་བྷུ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
ཉིད་ཡིན་ཏེ། ལང་གྲོ་ལོ་ཙཱ་བའི་ཞལ་ནས། སེམས་ལ་བསམ་དུ་མེད་པའི་
ཉམས། །རང་གསལ་རྗེན་པར་གནས་པ་འདི། །འཁོར་འདས་ཀུན་ལ་ཁྱབ་
པ་ཉིད། །དུས་གསུམ་རྒྱལ་བའི་དགོངས་པ་ལགས། །ཞེས་སོ། །དེ་འདྲ་བའི་
སྨྲ་བསམ་བརྗོད་དུ་མེད་པའི་རིག་པ་ཟང་ཐལ་ལེ་སང་དེ་རྗེན་ནེ་བ་འདི་ནི་
རང་བྱུང་ཡེ་ཤེས་ཆེན་པོ་ཡིན་ལ། དེའི་ངང་ལས་ཚོགས་དྲུག་གི་ཡུལ་སྣང་
གང་ཤར་ཐམས་ཅད་རང་བྱུང་རིག་པ་འདིའི་རྩལ་དང་རོལ་བ་དང་རྒྱན་དུ་ཤེས་
དགོས་པ་ནི། ལོ་ཆེན་བཻ་རོ་ཙ་ནའི་ཞལ་ནས། བརྗོད་མེད་རིག་པ་ཟང་ཐལ་
ལེ༑ །བསམ་འདས་སེམས་ཀྱི་དྲི་མ་དག །རང་བྱུང་ཡེ་ཤེས་ངོ་བོ་ཉིད། །ཅིར་
སྣང་ཆོས་སྐུའི་རྒྱན་དུ་ཤར། །ཞེས་དང་། དཔལ་གྱི་ཡེ་ཤེས་ཞལ་ནས། རང་
བྱུང་ཡེ་ཤེས་བློ་ལས་འདས། །སེམས་ཉིད་ནམ་མཁའ་མཐའ་དབུས་མེད། །
ཚོགས་བརྒྱད་སྣང་བ་ངོས་བཟུང་བྲལ། །རང་བྱུང་དགོངས་པ་འདི་ཀའོ། །
ཞེས་སོ། །ད་ནི་གོང་གི་རྩ་གཞུང་གི་རིག་པ་སྐུ་གསུམ་ངོ་སྤྲོད་ཀྱི་འབྲུ་འགྲེལ་
ལྟར་ན། རང་བྱུང་རིག་པའི་ངོ་བོ་སྤྲོས་པའི་མཐའ་ཐམས་ཅད་དང་བྲལ་བའི་
སྟོང་པ་ནམ་མཁའ་ལྟ་བུའི་བདེ་བ་ཆེན་པོའི་ཡེ་ཤེས་དེ་ཉིད་ཆོས་ཀྱི་སྐུ་ཡིན་
པ་དང་། སྟོང་པ་དེ་ཡང་སྟོང་རྐྱང་དང་། སྟོང་པ་བྱིང་ཆད་ལྟ་བུ་མ་ཡིན་པར་
སྟོང་པའི་རང་བཞིན་རང་གསལ་བའི་གསལ་སྣང་མ་འགགས་པའི་རང་བཞིན་
ལོངས་སྤྱོད་རྫོགས་སྐུ་ཡིན། ཐུགས་རྗེའི་རྩལ་སྣ་ཚོགས་ཅིར་ཡང་འཆར་
375



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དུ་རུང་བ་འཆར་བའི་ཡུལ་གོ་མ་འགགས་པ་ལ་སྤྲུལ་སྐུའི་ཆ་ཞེས་བརྗོད་ཀྱང་
དོན་ལ་རིག་པ་གཅིག་གི་ཀློང་དུ་སྐུ་གསུམ་ཡེ་རྫོགས་ཀྱི་ཡེ་ཤེས་ཆེན་པོ་ཆོས་
ཉིད་ངོ་བོ་ཉིད་ཀྱི་སྐུ་རུ་འདུ་འབྲལ་མེད་པ་ཡིན་ཏེ། གུ་རུ་པདྨའི་ངོ་སྤྲོད་གཅེར་
མཐོང་རང་གྲོལ་ལས། ཅིར་ཡང་མ་གྲུབ་སྟོང་པ་ཆོས་ཀྱི་སྐུ། །སྟོང་པའི་རང་
གདངས་གསལ་བ་ལོངས་སྐུ་ཡིན། །འགག་མེད་ཅིར་ཡང་འཆར་བ་སྤྲུལ་པའི་
སྐུ༑ །གསུམ་ཀ་གཅིག་ཏུ་ཚང་བ་ངོ་བོ་ཉིད། །ཅེས་པ་ལྟར་གཞི་ཡི་རིག་པ་
སྐུ་གསུམ་ཚང་ཚུལ་དེ་ལྟར་ཡིན། གཞི་སྣང་དུས་ཀྱི་རིག་པའང་སྐུ་གསུམ་
ཚང་སྟེ། གཞིའི་རིག་པ་ལས་ཤར་བའི་གཞི་སྣང་གི་སྣང་བ་དག་དང་མ་དག་
གི་ཆོས་ཐམས་ཅད་རིག་པ་སྐུ་གསུམ་གྱི་རོལ་བ་ལས་མ་འདས་པ་ནི། ཀློང་
ཆེན་པས། ངོ་བོ་སྟོང་ལ་རང་བཞིན་མ་འགགས་པ། །ཅིར་ཡང་མ་གྲུབ་ཅིར་
ཡང་འཆར་བ་སྟེ། །སྐུ་གསུམ་ཀློང་ནས་འཁོར་འདས་རང་ཤར་ཀྱང་། །
དབྱིངས་ལས་མ་གཡོས་ཆོས་ཉིད་བདེ་བའི་ཞིང་། །ཞེས་དང་། གནས་ལུགས་
མཛོད་ལས། སེམས་ཉིད་ཀློང་ཆེན་འགྱུར་མེད་ནམ་མཁའི་ངང་། །སྐུ་གསུམ་
ཀློང་ནས་འཁོར་འདས་རང་ཤར་ཀྱང་། །སྐུ་གསུམ་དབྱིངས་ལས་གཡོས་པ་
ཡེ་ནས་མེད། །ཅེས་སོ། །དེས་ན་རིག་པའི་ངོ་བོ་ཅིར་ཡང་མ་གྲུབ་ཀྱང་ཅིར་
ཡང་འཆར་རུང་གི་ནུས་པ་དང་ལྡན་པས་ན་འཁོར་འདས་ཀྱི་སྣང་བ་ཐམས་
ཅད་རིག་པ་སྐུ་གསུམ་གྱི་དབྱིངས་ལས་མ་གཡོས་བཞིན་དུ་རྩལ་མ་འགགས་
376



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
པར་ཤར་བ་ཡིན་ཏེ། ཀློང་ཆེན་པས། ཆོས་སྐུ་མི་འགྱུར་ཡུལ་མེད་ཀུན་
འབྱམས་ལ། །ཕྱི་ནང་སྣོད་བཅུད་སྣང་བ་ལོངས་སྤྱོད་རྫོགས། །གཟུགས་
བརྙན་ལྟ་བུར་རང་ཤར་སྤྲུལ་པའི་སྐུ། །སྐུ་གསུམ་རྒྱན་དུ་མ་རྫོགས་ཆོས་མེད་
པས། །ཐམས་ཅད་སྐུ་གསུང་ཐུགས་ཀྱི་རོལ་པར་ཤར། །ཞེས་སོ། །
༈ གཉིས་པ་གྲོལ་འཁྲུལ་གྱི་ཁྱད་པར་བྱེ་བྲག་ཏུ་བསྟན་པ་ལ། མདོར་བསྟན་
པ་དང་། རྒྱས་པར་བཤད་པ་གཉིས་ལས། དང་པོ་ནི། སྐད་ཅིག་གསུམ་
གྱི་མིང་དང་བྱེ་བྲག་གིསཿ གྲོལ་དང་འཁྲུལ་བ་ཞེས་པའི་མིང་དུ་བཏགས
རྣམ་རྟོག་རྗེས་འདེད་འཁྲུལ་བ་རང་མཚན་པརཿ མ་ཞེན་མི་འཆིང་འཆིང་
བར་ག་ལ་འགྱུརཿ ཞེས་པས་བསྟན། དེ་ཡང་ཇི་སྐད་དུ། གཞི་ཡི་ངོ་བོར་
གྲོལ་འཁྲུལ་གཉིས་མེད་ཀྱང་། །གཞི་སྣང་ཤར་ཚེ་གྲོལ་འཁྲུལ་གཉིས་སུ་
གྱེས། །རང་ངོ་ཤེས་པས་གདོད་མའི་གཞི་ཐོག་གྲོལ། །ཞེས་དང་། རང་ངོ་
མ་ཤེས་འཁྲུལ་བས་འཁོར་བར་འཁྱམས། །འགྲོ་དྲུག་སྐྱེ་གནས་བཞི་པོ་དེ་
ནས་བྱུང་། །ཞེས་པ་ལྟར། རིག་པའི་རང་ངོ་ལ་མ་རིག་པ་མེད་པས་ན། ཀ་
དག་གཞི་ཡི་ངོས་ལ་འཁྲུལ་བ་ཡོད་མི་སྲིད་ཀྱང་། ལྷུན་གྲུབ་ཀྱི་སྣང་བ་རང་
སྣང་ཡིན་པར་ཤེས་དང་མ་ཤེས་པ་ལ་བརྟེན་ནས་གྲོལ་འཁྲུལ་གཉིས་བྱུང་བ་
ཡིན་དེ། བདེ་གཤེགས་སྙིང་པོའི་རྒྱུད་འགྲེལ་ལས། གཞི་ལ་འཁྲུལ་བ་མེད་
ཀྱང་འཁྲུལ་བ་ལ་གཞི་ཡོད། ཅེས་དང་། བཀྲ་ཤིས་མཛེས་ལྡན་ཆེན་པོའི་
377



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རྒྱུད་ལས། ཀྱེ་མ་ང་ལ་འཁྲུལ་བ་མེད་ཀྱང་། ངའི་རྩལ་ལས་འཁྲུལ་བ་འབྱུང་
སྟེ། གཞི་མི་འགྱུར་བ་ལས་རང་བཞིན་མ་འགགས་པར་ཤར་ནས་ཐུགས་
རྗེ་མ་ངེས་པ་ལ་མ་རིག་པ་བྱུང་སྟེ། ཞེས་གསུངས་པ་ལྟར། ཀ་དག་གཞི་ལ་
འཁྲུལ་བ་མི་སྲིད་ཀྱང་། །ལྷུན་གྲུབ་ཀྱི་སྣང་བ་འདི་དག་རང་སྣང་དུ་ངོས་ཟིན་
ན་ཀུན་ཏུ་བཟང་པོ་བཞིན་གྲོལ་བ་དང་། ངོས་མ་ཟིན་ན་རང་ཅག་འཁོར་བའི་
སེམས་ཅན་བཞིན་དུ་འཁྲུལ་བ་ཡིན་ཏེ། ངོས་ཟིན་ཚུལ་ནི། ལྷུན་གྲུབ་ཀྱི་
སྣང་བ་ཤར་ཚེ། སྐད་ཅིག་དང་པོར་ཤེས་པ་དེ་རིག་པར་སྐྱེས། །སྐད་ཅིག་
གཉིས་པར་འོད་ལྔ་རང་སྣང་དུ་ཤེས། སྐད་ཅིག་གསུམ་པར་གཞི་ཐོག་ཏུ་
ཐིམ་ནས་ཀུན་ཏུ་བཟང་པོའི་གྲོལ་གཞིའི་ཀློང་དུ་གྲོལ་བ་ཡིན། ངོས་མ་ཟིན་
ན་དང་པོར་ཤར། གཉིས་པར་ཤར་བ་ལྟར་ཞེན། གསུམ་པར་ཞེན་པ་ལྟར་
འཐས་ཏེ་ལས་བསགས་ནས་འཁོར་བར་འཁྱམས་པས་ན། སྐད་ཅིག་གསུམ་
གྱིས་ངོས་ཟིན་དང་མ་ཟིན་གྱིས་མིང་དང་བྱེ་བྲག་གི་ཁྱད་པར་ལ་བརྟེན་ནས།
ངོས་ཟིན་ན་གྲོལ་བའི་སངས་རྒྱས་དང་། ངོས་མ་ཟིན་ན་འཁྲུལ་བའི་སེམས་
ཅན་ཞེས་པའི་མིང་དུ་བཏགས་པ་ཡིན་ཏེ། ཀུན་ཏུ་བཟང་པོའི་རྒྱུད་ལས།
དེ་ཉིད་རིག་ན་སངས་རྒྱས་ཉིད། །མ་རིག་འཁྲུལ་བས་འཁོར་བར་འཁྱམས། །
ཞེས་དང་། གནས་ལུགས་མཛོད་ལས། ཇི་ལྟར་ནོར་བུ་གཅིག་ལ་མེ་དང་
ཆུ། །སོ་སོའི་རྐྱེན་གྱིས་ཐ་དད་སྣང་བ་ཡང་། །རྩ་བ་གཅིག་སྟེ་བེཟླུར་དག་
378



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
པ་བཞིན། །རང་རིག་གཅིག་ལས་འཁོར་འདས་གཉིས་ཤར་ཡང་། །རྩ་བ་
གཅིག་སྟེ་དོན་དམ་བྱང་ཆུབ་སེམས། །རིག་དང་མ་རིག་སྒྱུ་མའི་ཁྱད་པར་
ཙམ། །ཞེས་སོ། །དེས་ན་གྲོལ་འཁྲུལ་གཉིས་ཞེས་པ་དེ། ངོས་ཟིན་མ་ཟིན་
དང༌། རིག་དང་མ་རིག་གཉིས་ལ་ཐུག་པས་ན། རྣམ་རྟོག་གི་རྗེས་འདེད་དེ་
འཁྲུལ་བ་རང་མཚན་པར་ཤར་བ་འདི་དག་ལ་མ་ཞེན་པར་གང་ཤར་ཐམས་
ཅད་གཞི་མེད་རྩ་བྲལ་ཆེན་པོ། ཡུལ་མེད་ཟང་ཐལ་གྱི་རོལ་བར་ཐག་བཅད་
དེ་ཆོས་སྐུ་གཞིར་གནས་ཀྱི་རིག་པ་ཡེ་ནས་འཁྲུལ་མ་མྱོང་བའི་རང་གཤིས་
བསྐྱངས་ན། དེ་ནི་གཞི་འཆིང་གྲོལ་ལས་འདས་པ་ཡིན་པས་ན་སྔར་མ་བཅིངས་
ད་ལྟ་མི་འཆིངས་སླད་ནས་འཆིང་བར་ག་ལ་འགྱུར་དེ་མི་འགྱུར་རོ། །དེས་
ན་ཡེ་ནས་འཁྲུལ་མ་མྱོང་བའི་རང་བྱུང་རིག་པ་དམིགས་གཏད་མྱོང་ཞེན་དང་
བྲལ་བ། བྱ་རྩོལ་བློ་ཡུལ་ལས་འདས་པ། དུས་གསུམ་འཕོ་འགྱུར་དང་བྲལ་
བའི་གདོད་མའི་སྟོང་ཆེན་གྱི་དབྱིངས་སུ་ལ་བཟླ་བ་ནི་གནད་དམ་པའོ། །
༈ གཉིས་པ་རྒྱས་པར་བཤད་པ་ལ། སྣང་ཚུལ་ལ་འཁྲུལ་བ་ཇི་ལྟར་བྱུང་
ཚུལ། གནས་ཚུལ་ལ་གྲོལ་བ་ཇི་ལྟར་ཡིན་ཚུལ། གེགས་དང་གོལ་ས་བཤད་
པ་དང་གསུམ་ལས། དང་པོ་ནི། འདི་ལྟར་མ་དག་སྣང་བའི་ཆོས་ཐམས་
ཅཔཿ ཨ་འཐས་སེམས་ཀྱི་འཁྲུལ་བའི་རང་གཟུགས་ཏེ༔ འཁྲུལ་བར་བལྟས་
པས་སྣོད་བཅུད་གཉིས་སུ་སྣང༔ མིག་ཡོར་ཆུ་ཟླ་སོགས་ལ་དེར་འཛིན་བཞིན
379



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཞེས་པས་བསྟན། འདི་ལྟར་རང་ཅག་མ་དག་འཁྲུལ་བའི་སེམས་ཅན་རྣམས་
ལ་སྣང་བའི་ཆོས་ཕྱི་སྣང་བ་སྣོད་ཀྱི་འཇིག་རྟེན་རྒྱ་ཆེ་བ། ནང་སྲིད་པ་བཅུད་
ཀྱི་སེམས་ཅན་གྲངས་མང་བ། བར་གཡོ་བ་འདོད་ཡོན་རྣམ་ལྔ་ལྷུན་སྟུག་
པ་སོགས་ཆོས་ཁམས་རྒྱ་མཚོའི་སྣང་བ་ཐམས་ཅད་དོན་ལ་ཡེ་གདོད་མ་ནས་
ཡོད་མ་མྱོང་བའི་གཞི་མེད་རྩ་བྲལ་མཁའ་དབྱིངས་ལྟ་བུའི་ཡུལ་མེད་ཟང་ཐལ་
གྱི་རོལ་བ་ལས་མ་འདས་པའི་ཀ་དག་སྟོང་པ་ཆེན་པོའི་རང་བཞིན་ཡིན་ཡང་།
གཞི་སྣང་ལྷུན་གྲུབ་རིན་པོ་ཆེའི་སྣང་བ་ཐམས་ཅད་མ་རིག་པས་བསྒྲིབས་ནས།
ལྷན་སྐྱེས་མ་རིག་པས་རྒྱུ་བྱས། ཀུན་བཏགས་མ་རིག་པས་རྐྱེན་བྱས་ཏེ་ཤར་
བ་ལྟར་དུ་ཞེན། ཞེན་པ་ལྟར་དུ་ཨ་འཐས་ནས་གཟུང་འཛིན་སེམས་ཀྱི་འཁྲུལ་
བའི་རང་གཟུགས་རང་ལ་ཤར་བ་ཉིད་ཡིན་ཏེ་བདག་གཞན་ཡུལ་གསུམ་
སོགས་སུ་འཁྲུལ་བ་འདི་དག་བདེན་པར་བཟུང་ནས་བལྟས་པའི་རྐྱེན་གྱིས་
ཕྱི་ནང་སྣོད་བཅུད་གཉིས་སུ་སྣང་ནས་རིགས་དྲུག་གི་གནས་རྣམས་སུ་ཟོ་ཆུན་
གྱི་འཁྱུད་འཁོར་བཞིན་དུ་འཁྱམས་ནས་འཁྲུལ་བ་ཡིན་ཏེ། ཀུན་མཁྱེན་ཆེན་
པོས། རང་བྱུང་རིག་པ་དོན་དམ་ཉི་མ་ལ། །དགེ་སྡིག་དཀར་ནག་གཉིས་
ཀའི་སྤྲིན་གྱིས་བསྒྲིབས། །བླང་དོར་འབད་རྩོལ་ཞེན་པའི་གློག་གིས་གདུང་། །
བདེ་སྡུག་འཁྲུལ་སྣང་ཆར་གྱི་རྒྱུན་བབས་པས། །འཁོར་བའི་ས་བོན་འགྲོ་
དྲུག་ལོ་ཏོག་རྒྱས། །ཞེས་དང་། ཡང་དེ་ཉིད་ལས། བྱས་པས་བསླུས་ཏེ་འཁོར་
380



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
བའི་འཁྲུལ་སྣང་ལྟོས། །རྩོལ་བས་བསླད་དེ་སྡུག་བསྔལ་འཕྲུལ་འཁོར་
སོམས། །དགེ་སྡིག་ཆོས་ཀྱི་བདེ་སྡུག་རྒྱུན་མི་ཆད། །ལས་བསགས་འཁོར་
བ་མཐོ་དམན་ཉིད་དུ་འཁྱམས། །སྲིད་པའི་མཚོ་ལས་ཐར་བའི་སྐབས་མེད་དོ། །
ཅེས་གསུངས་པ་ལྟར་རོ། །འོན་ཀྱང་སྣོད་བཅུད་ཀྱི་སྣང་བ་འདི་དག་ཡེ་ནས་
ཡོད་མ་མྱོང་བའི་གཞི་མེད་རྩ་བྲལ་གྱི་རང་བཞིན་ཡིན་ཀྱང་། ད་ལྟ་མེད་སྣང་
སྟོང་པའི་རང་གཟུགས་རང་ལ་ཤར་བ་ནི་མིག་ཡོར་དང་ཆུ་ཟླ་སྨིག་རྒྱུ་དང་རྨི་
ལམ། གཟུགས་བརྙན་དང་དྲི་ཟའི་གྲོང་ཁྱེར་སོགས་མེད་པ་གསལ་སྣང་གི་
སྣང་བ་ཡུད་ཙམ་དུ་ཤར་བ་ལྟ་བུ་ལ་དེ་དང་དེར་བདེན་པར་འཛིན་པ་བཞིན་
དུ་འཁྲུལ་བ་མ་གཏོགས། གཞན་ཡུལ་གྱི་སྟེང་དུ་གྲུབ་པ་ནི་རྡུལ་ཙམ་ཡང་
མེད་དེ། ཀུན་མཁྱེན་ཆེན་པོས། སྨིག་རྒྱུའི་ཆུ་དང་རྨི་ལམ་སྒྲ་བརྙན་བཞིན། །
སྤྲུལ་པ་གཟུགས་བརྙན་དྲི་ཟའི་གྲོང་ཁྱེར་དང་། །མིག་ཡོར་ཇི་བཞིན་མེད་པ་
གསལ་སྣང་དུ། །གཞི་མེད་རྟེན་མེད་གློ་བུར་སྣང་བ་ཙམ། །བར་སྐབས་རེ་
འགའི་ཆོས་སུ་རྟོགས་པར་བྱ། །ཞེས་སོ། ། ༈ གཉིས་པ་ནི། རང་བྱུང་
ཆེན་པོ་གསུམ་གྱི་གནད་ལྡན་མཿ འབད་དང་རྩོལ་བས་ཡང་བསྐྱར་དག་མ་
དགོསཿ ཐམས་ཅད་བདེ་ཆེན་ཡེ་ཤེས་ལྔ་ཡི་ཞིང༔ རྣམ་དག་དཀྱིལ་འཁོར་
གསུམ་དུ་ལྷུན་གྱིས་གྲུབ༔ ཅེས་པས་བསྟན། དེ་ཡང་སྣང་སྲིད་དག་པ་དང་།
སྣོད་བཅུད་མཉམ་པ་ཉིད་དུ་ཡེ་ནས་ལྷུན་གྱིས་གྲུབ་པས་ན་གང་སྣང་བ་ཐམས་
381



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཅད་རང་བྱུང་རྒྱལ་བའི་སྐུ་རྡོ་རྗེ་ཆེན་པོའི་ངོ་བོར་ལྷུན་གྱིས་གྲུབ་པ་དང་།
གྲགས་པ་ཐམས་ཅད་རང་བྱུང་རྒྱལ་བའི་གསུང་རྡོ་རྗེ་ཆེན་པོའི་ངོ་བོར་ལྷུན་
གྱིས་གྲུབ་པ་དང་། རྟོག་པ་གང་ཤར་ཐམས་ཅད་རང་བྱུང་རྒྱལ་བའི་ཐུགས་
རྡོ་རྗེ་ཆེན་པོའི་ངོ་བོར་ལྷུན་གྱིས་གྲུབ་པ་སྟེ། དེ་འདྲའི་རང་བྱུང་ཆེན་པོ་གསུམ་
གྱི་གནད་དང་ལྡན་ན་སྣང་སྲིད་ཐམས་ཅད་དག་པ་རབ་འབྱམས་འབའ་ཞིག་
ལས་གཞན་དུ་མ་དག་པའི་སྣང་བ་རྡུལ་ཙམ་ཡང་མེད་དེ། དཔེར་ན་གསེར་
གླིང་ནས་ས་རྡོ་ཕལ་བ་བཙལ་ཀྱང་མི་རྙེད་པ་བཞིན་ནོ། །དེ་ལྟར་རྟོགས་ན་
འབད་དང་རྩོལ་བས་བྱ་བྱེད་ལ་བརྟེན་ནས་ཡང་བསྐྱར་དག་མི་དགོས་ཏེ་ཡེ་
དག་ཆོས་ཉིད་ཆེན་པོ་ལས་ནམ་ཡང་མི་འདའ་བའི་ཕྱིར་རོ། །དེས་ན་གནས་
ལུགས་མཛོད་ལས། ཕྱི་ནང་སྐྱེ་འགྲོ་གཟུགས་སུ་སྣང་བ་ཀུན། །ཕྱོགས་མེད་
སྐུ་སྟེ་རྒྱན་གྱི་འཁོར་ལོར་ཤར། །སྒྲ་སྐད་རབ་འབྲིང་ཐ་མར་གྲགས་པའང་། །
ཕྱོགས་མེད་གསུང་སྟེ་རྒྱན་གྱི་འཁོར་ལོར་ཤར། །སེམས་དང་ཡེ་ཤེས་རྟོགས་
དང་མི་རྟོགས་ཀུན། །ཕྱོགས་མེད་ཐུགས་སྟེ་རྒྱན་གྱི་འཁོར་ལོར་ཤར། །ཞེས་
སོ༑ །དེ་ལྟར་རྟོགས་ན་སྣང་སྲིད་འཁོར་འདས་ཀྱི་ཆོས་ཐམས་ཅད་བདེ་བ་
ཆེན་པོའི་ངོ་བོ་སྐུ་གསུམ་སྐུ་ལྔ་ཡེ་ཤེས་ལྔ་ཡི་ཞིང་དུ་ཡེ་ནས་བཞུགས་པས་ན།
སྣོད་བཅུད་ཐམས་ཅད་རྣམ་པར་དག་པའི་དཀྱིལ་འཁོར་གསུམ་དུ་ཡེ་ནས་
ལྷུན་གྱིས་གྲུབ་པ་ཡིན་ཏེ། དཔལ་གསང་བའི་སྙིང་པོ་ལས། ཕྱོགས་བཅུ་
382



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
ཕུང་ཁམས་ཡེ་ནས་དབེན། །སྲིད་པ་གསུམ་ནི་དག་པའི་ཞིང་། །སྙིགས་མ་
ལྔ་ནི་བདེ་ལྡན་གནས། །ཕུང་པོ་ལྔ་ནི་རྫོགས་སངས་རྒྱས། །ཐམས་ཅད་མཆོག་
གི་སྙིང་པོ་ལས། །གཞན་དུ་རྒྱལ་བའི་ཆོས་མི་བཙལ། །ཉིད་ལས་གཞན་ཞེས་
བྱ་བའི་ཆོས། །བཙལ་ཀྱང་རྒྱལ་བས་མི་རྙེད་དོ། །ཅེས་གསུངས་པ་ལྟར་རོ། །
༈ གསུམ་པ་ནི། སེམས་ཀྱིས་སེམས་ལ་བལྟའམ་སྟོང་སྒོམ་གྱིསཿ མུན་རྡོ་
འཕེན་ནམ་རྟག་ཆད་མཐར་ལྷུང་ངམཿ བ་གླང་ཁྱིམ་བཞག་ཕྱིར་རྗེས་གཅོད་
པ་རྣམསཿ འཛིན་རྟོག་ཨ་འཐས་ངལ་བ་སྡུག་བསྔལ་རྒྱུ མ་སྤངས་གཉུག་
མ་ཆེན་པོའི་དོན་མི་མཐོངཿ ཞེས་པས་བསྟན། དེ་ཡང་མ་རྟོགས་པ་དང་ལོག་
པར་རྟོག་པ་དང་། གོལ་ཤོར་ནོར་གསུམ་སོགས་ཉམས་ལེན་གྱི་གོལ་ས་མང་
པོ་ཡོད་ཀྱང་མདོར་བསྡུ་ན། སེམས་ཀྱིས་སེམས་ལ་བལྟ་བའམ་རྣམ་པར་
རྟོག་པ་རང་གིས་རང་ངོ་འཚོས་ཏེ་ཀུན་རྟོག་གི་རྩིས་གདབ་མང་པོ་བྱས་ན་སྲིན་
བུའི་ཁ་ཆུས་རང་བཅིངས་པ་བཞིན། རྣམ་རྟོག་རང་གིས་རང་བཅིངས་ནས་
རིག་པའི་རང་ཞལ་མཐོང་མི་ནུས་ཏེ། མི་ཕམ་རིན་པོ་ཆེའི་ངེས་ཤེས་སྒྲོན་
མེ་ལས། གང་ཚེ་དཔྱད་པའི་མཚན་འཛིན་གྱིས། །དར་གྱི་སྲིན་བུ་ཇི་བཞིན་དུ།།
རྟོག་པ་དེ་ཡིས་དེ་བཅིངས་ནས། །ཡང་དག་དོན་ཅི་བཞིན་མི་མཐོང་། །ཞེས་
དང༌། རྡོ་གྲུབ་འཇིགས་མེད་བསྟན་ཉིའི་རྫོགས་གསར་ལས། འདིར་རྣམ་
རྟོག་གི་ངོ་འཚོ་བ་དང་། རིག་པའི་ངོ་འཚོ་བ་གཉིས་ཁ་ཁ་ཁུ་ཁུ་ཡིན། རྣམ་
383



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རྟོག་གི་ངོ་འཚོ་བ་དགོས་པ་ཅི་ཡང་མེད། ཅེས་གསུངས་པ་ལྟར། རྣམ་རྟོག་
ལ་སྤང་བླང་དགག་སྒྲུབ་སྣ་ཚོགས་བྱས་ཏེ། རྣམ་རྟོག་རྗེས་འདེད་བྱས་ན་
རྒོད་པ་རྣམ་རྟོག་གི་དབང་དུ་ཤོར་བས་གོལ་ས་ཡིན། དེས་ན་རྣམ་རྟོག་གང་
ཤར་ཡང་། ཤར་བའི་ཆ་དེ་སྐྱུར་ལ་རིག་པ་རྗེན་པའི་ཆ་དེ་སྐྱོང་བ་གལ་ཆེ།
དེ་བཞིན་དུ་གསལ་ཆ་མེད་པའི་སྟོང་བ་ཧང་ཧང་བའི་སྟོང་སྒོམ་རྐྱང་པ་དེ་ཡང་
གོལ་ས་ཡིན་ཏེ། རྡོ་གྲུབ་འཇིགས་མེད་བསྟན་ཉིས། ཡུལ་སྟོང་པ་འཁོར་
ཡུག་གི་རང་བཞིན་ཅན་འདྲ་བའི་སྟོང་ཆ་ཆེན་པོའི་ཕྱོགས་ནས་སྣང་བ་གཏད་
མེད་རྒྱ་ཡན་ལྷུག་པ་འདྲ་བ་དེ་ཡོད་ཀྱང་ཆོག་ལ་མེད་ཀྱང་ཆོག ཅེས་དེ་འདྲ་
དེས་རིག་ཆ་རྙེད་མེད་པས་ན་གོལ་ས་ཡིན་པར་བསྟན། དེས་ན་མི་ཕམ་རིན་
པོ་ཆེས། གང་ཕྱིར་བླུན་སྒོམ་ཐ་མལ་བ། །སྤང་དང་རྟོགས་པའི་རྒྱུ་མིན་ལ། །
ཡོན་ཏན་སྐྱེ་བའི་གེགས་ཡིན་ཕྱིར། །རྒྱ་ཇ་ཚག་ལ་དྲངས་པ་བཞིན། །ལུང་
རྟོགས་འགྲིབ་ཅིང་ཉོན་མོངས་འཕེལ། །ཞེས་དང་། འཇིགས་མེད་བསྟན་
ཉིས། དུས་དེང་སང་གི་སྒོམ་ཆེན་ཕལ་མོ་ཆེས། །ཧ་ཤང་གི་མུན་སྒོམ་དྲན་
མེད་དང་། །གཞི་དྲན་པ་རང་སྟོང་ཆོས་སྐུའི་ཞལ། །དེ་གཅིག་ཏུ་འཁྲུལ་བ་
མང་རབ་ཡོད། །ཅེས་གསུངས་སོ། །དེ་བཞིན་དུ། སྟོང་སྒོམ་གྱིས་མུན་རྡོ་
འཕེན་ནམ་ཞེས། སྟོང་སྒོམ་མུན་རྡོ་ལྟ་བུའི་ཉམས་ལེན་དུ་ལུས་ན་གོལ་ས་
ཡིན་ཏེ། ཀུན་བཟང་སྨོན་ལམ་ལས། ཅི་ཡང་དྲན་མེད་ཐོམ་མེ་བ། །དེ་ཀ་
384



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
མ་རིག་འཁྲུལ་བའི་རྒྱུ། །ཞེས་དང་། ཞབས་དཀར་བས། གནས་པའི་དུས་
ཀྱི་གནས་ཆའི་མི་རྟོག་པ། །དེ་ཉིད་སྒོམ་གྱི་དངོས་གཞི་མ་ཡིན་ཏེ། །དེ་ཡི་
དུས་ཀྱི་ས་ལེ་སང་ངེ་བ། །རྗེན་པའི་ཆ་དེ་ཕྱལ་ལེ་སྐྱོང་བའོ། །ཞེས་དང་། ཡང་
དེ་ཉིད་ལས། ཅི་ཡིན་འདི་ཡིན་མེད་པའི་ལུང་མ་བསྟན། །གསལ་ཆ་མི་སྣང་
ཕྱོགས་གཅིག་དུམ་བུར་གནས། །ཧན་ནེ་ཧོན་ནེ་ཐོམ་མེ་བ་ཞིག་ཡིན། །ཞེས་
གསུངས་སོ། །དེ་ལྟར་ཅི་ཡིན་དང་འདི་ཡིན་མེད་པའི་ཤེས་པ་མུན་ནེ་ཐོམ་
མེ་བར་ལུས་ན། མཚོ་གཏིང་གི་རྡོ་དང་འདྲ་སྟེ། དཔེར་ན་མཚོ་ལོང་བའི་ནང་
དུ་རྡོ་ཕ་བོང་གཏིང་ཟུག་ཞིག་ཡོད་ན། དེ་ཇི་སྲིད་བསྐལ་བ་མ་ཞིག་གི་བར་
དུ་སྐམ་ས་ལ་ཐོན་རྒྱུ་མེད་པ་བཞིན། འདི་ཡང་དུས་ཇི་སྲིད་དུ་གནས་ཀྱི་བར་
དུ་ཐར་བའི་དུས་མེད་དེ། མི་ཕམ་རིན་པོ་ཆེས། གཉིས་པ་དྲན་མེད་ཧ་ཤང་
ལུགས། །མ་དཔྱད་ཙེ་ནེར་བཞག་པ་ཡིས། །ལྷག་མཐོང་གསལ་བའི་ཆ་མེད་
པར། །མཚོ་གཏིང་རྡོ་བཞིན་ཐ་མལ་ལུས། །ཞེས་སོ། །དེ་བཞིན་དུ་བདེ་བ་
ལ་གོལ་ན་འདོད་ཁམས། གསལ་བ་ལ་གོལ་ན་གཟུགས་ཁམས། མི་རྟོག་
པ་ལ་གོལ་ན་གཟུགས་མེད་ཁམས་སུ་འཕེན་པ་ཡིན། བདུད་འཇོམས་གླིང་
བས། བདེ་བ་མེ་དྲོད་ལྟ་བུ་གསལ་སྣང་ནམ་ལངས་པ་ལྟ་བུ། མི་རྟོག་པ་རྒྱ་
མཚོ་རླབས་ཀྱིས་མ་བསྐྱོད་པ་ལྟ་བུ། ཞེས་གསུངས། གཞན་ཡང་། ཀུན་
གཞི་ལ་གོལ་ན་གཟུགས་མེད་ཁམས། ཀུན་གཞིའི་རྣམ་ཤེས་ཀྱིས་གཟུགས་
385



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཁམས། རྣམ་རྟོག་རགས་པས་འདོད་ཁམས་སུ་འཕེན་གསུངས། དེས་ན་
རིག་པ་སྟོང་གསལ་འགག་མེད་ཀྱི་རིག་ཆ་རྗེན་པ་འདིས་ཁམས་གསུམ་གྱི་
སྐྱེ་གནས་འགོག་ནུས་ཏེ། རིག་ཆ་མི་འཕྲོ་བས་འདོད་ཁམས་ཀྱི་སེམས་ལས་
གྲོལ། གསལ་ཀྱང་མི་འཛིན་པས་གཟུགས་ཁམས་ཀྱི་སེམས་ལས་གྲོལ།
མི་རྟོག་ཀྱང་རིག་གདངས་མ་འགགས་པས་གཟུགས་མེད་ཀྱི་སེམས་ལས་
གྲོལ་བས་ན་འདི་ལ་ཁམས་གསུམ་ཡོངས་གྲོལ་གྱི་དགོངས་པ་ཞེས་བྱའོ། །
དེ་བཞིན་དུ་རྟག་ཆད་མཐར་ལྷུང་ངམ་ཞེས་མི་སྟོང་བདེན་གྲུབ་ཏུ་ཁས་བླངས་
ན་རྟག་མཐར་ལྷུང་བ་དང་། གཏད་མེད་རི་བོང་གི་རྭ་ལྟར་ཁས་བླངས་ན་ཆད་
མཐར་ལྷུང་བ་ཡིན། རང་ལུགས་རྟག་ཆད་ཀྱི་མཐའ་སེལ་ཚུལ་འཇིགས་མེད་
གླིང་བས། ངོ་བོ་སྟོང་པས་རྟག་པའི་མཐའ་ལས་གྲོལ། །རང་བཞིན་གསལ་
བས་ཆད་པའི་མུ་དང་བྲལ། །ཞེས་དང་། ཞབས་དཀར་བས། རྟག་པ་མ་
ཡིན་ཅིར་ཡང་གྲུབ་པ་མེད། །ཆད་པ་མ་ཡིན་ས་ལེ་སང་ངེ་བ། །ཞེས་པ་ལྟར་
རོ༑ །དེས་ན་རང་བྱུང་རིག་པ་འདི་ནི་དུས་གསུམ་གྱི་སངས་རྒྱས་རྣམས་ཀྱི་
ཐུགས་ཡེ་ཤེས་ཆེན་པོ་ཡིན་ཏེ། ཀུན་མཁྱེན་ཆེན་པོས། དུས་གསུམ་སངས་
རྒྱས་རྣམས་ཀྱི་ཡེ་ཤེས་ཀྱང་། །རང་བཞག་བདེ་བ་ཆེན་པོར་ལྷུན་གྲུབ་པས། །
རྒྱུ་འབྲས་སྐལ་དམན་ཆོས་ལ་མི་ལྟོས་པར། །བྱར་མེད་ནམ་མཁའ་ལྟ་བུའི་
རང་བཞིན་ལྟོས། །ཞེས་གསུངས་པ་ལྟར། རང་རིག་སངས་རྒྱས་སུ་ཤེས་
386



དཔལ་ཨ་བྷུ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
དགོས་ཀྱི་དེ་མ་ཤེས་པར་སངས་རྒྱས་གཞན་ནས་འཚོལ་བ་ནི། བ་གླང་སྟོར་
བ་དེ་ཁྱིམ་དུ་བཞག་ནས། བ་གླང་ཚོལ་དུ་ཕྱིར་ཐག་རིང་ལ་ཕྱིན་ནས་རྗེས་
འཚོལ་བའམ་རྗེས་གཅོད་པ་རྣམས་དང་མཚུངས་སྟེ། ཞབས་དཀར་བས།
འདི་མིན་གཞན་ལས་ལྷག་པ་སུས་འདོད་པ། །གླང་པོ་རྙེད་ཀྱང་རྗེས་ཚོལ་
ཇི་བཞིན་དུ། །སྟོང་གསུམ་ཐམས་ཅད་ཐགས་སུ་བཏགས་ནའང་། །སངས་
རྒྱས་མིང་ཙམ་རྙེད་པ་མི་སྲིད་དོ། །ཅེས་སོ། །གོང་དུ་བཤད་པའི་གོལ་ས་
རྣམས་ནི་ཁོ་རང་ཚོས་སྒོམ་གྱི་དངོས་གཞིར་བཟུང་སྟེ། འཛིན་རྟོག་ཨ་འཐས་
ཀྱི་དབང་དུ་ཤོར་ནས་དཀའ་ཚེགས་ཅི་ཞིག་མྱོང་ཡང་ངལ་བ་དོན་མེད་སྡུག་
བསྔལ་གྱི་རྒྱུ་མ་གཏོགས་སྙིང་པོ་ཅི་ཡང་མེད་དེ། རིག་པའི་གནས་ལུགས་
འཁྲུལ་མི་ཤེས་པའི་མི་རྟོག་མཁའ་ལྟར་ཡངས་པའི་སྤྲོས་བྲལ་མཉམ་པ་ཉིད་
ཡིན་ཡང་གང་ཟག་རང་རང་གི་འཛིན་སྟངས་འཇུར་བོས་བཅོས་ནས་ལོག་
ལམ་དུ་སོང་ན་ཉིན་མཚན་མེད་པར་སྒོམ་ཁུལ་བྱས་ཀྱང་། མཐོ་ན་ཁམས་
གོང་འོག་ཏུ་སྐྱེ་བ་དང་། དམའ་ན་དུད་འགྲོར་སྐྱེ་བའི་རྒྱུ་རུ་འགྲོ་བ་མ་གཏོགས་
ཕན་པ་མེད་དེ། ཀློང་ཆེན་པས། ཆེད་དུ་འཇུར་བོས་བཅོས་ན་ཆོས་ཉིད་ཀྱང་། །
མི་རྟོགས་མཁའ་ལྟར་ཡངས་ཀྱང་མཚན་མའི་གཟེབ། །ཉིན་མཚན་སྒོམ་པས་
འདའ་ཡང་འཆིང་ཞེན་ཉིད། །བསམ་གཏན་ལྷ་དང་མཚུངས་པར་རྒྱལ་བས་
གསུངས། །ཞེས་སོ། །རྒྱུ་མཚན་དེའི་ཕྱིར་ན་གོང་དུ་བཤད་མ་ཐག་པའི་གེགས་
387



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དང་གོལ་ས་རྣམས་མ་སྤངས་ན་ལྷན་སྐྱེས་གཞུག་མ་ཆེན་པོའི་ཡེ་ཤེས་ཀྱི་དོན་
མི་མཐོང་བ་ཡིན་ནོ། ། ༈ གསུམ་པ་མ་བཅོས་གཉུག་མའི་གཤིས་ལུགས་
རྗེན་པར་བསྟན་པ་ནི། དེར་འཛིན་བྲལ་བའི་གཉུག་མའི་ཡེ་ཤེས་དེ༔ གཞན་
ནས་གསར་དུ་སྒྲུབ་པ་མ་ལགས་ཏེ༔ ཡེ་ནས་རང་དང་སྐད་ཅིག་འབྲལ་མ་
མྱོང དེ་ལ་མ་དག་ཞེས་བྱ་རྡུལ་ཙམ་མེདཿ དག་པའང་དམིགས་སུ་མཚོན་
པའི་དཔེ་དང་བྲལ དག་དང་མ་དག་ཡོད་མེད་ཡིན་མིན་དངཿ བཟང་ངན་
སྤང་བླང་རེ་དོགས་གཉིས་འཛིན་གྱིསཿ ཆེད་གཏད་དམིགས་བྲལ་རང་བྱུང་
རྫོགས་པ་ཆེ ལྟ་བའི་བལྟ་བྱ་ལྟ་བྱེད་ཀུན་དང་བྲལཿ སྒོམ་དང་སྤྱོད་པ་འབྲས་
ཡང་དེ་བཞིན་དེ༔ ཅེས་པས་བསྟན། དེ་ཡང་རང་བྱུང་རིག་པ་འདི་ཉིད་ཡོད་
མེད་ཡིན་མིན་གཅིག་དང་ཐ་དད་སོགས་དེར་འཛིན་གྱི་སྤྲོས་པ་ཀུན་དང་བྲལ་
བའི་གཉུག་མའི་ཡེ་ཤེས་ལ་བཅོས་བསླད་སྤུ་ཙམ་མ་སོང་བའི་བཞུགས་ཚུལ་
དེ་ནི། ད་ལྟ་རྒྱུ་གསར་བ་དང༌། རྐྱེན་སོ་མ་ཞིག་ལ་བརྟེན་ནས་ཕྱོགས་གཞན་
ཞིག་ནས་གསར་དུ་སྒྲུབ་པ་ལྟ་བུའི་གསར་བྱུང་ཞིག་ཀྱང་མ་ལགས་ཏེ། ཡེ་
ནས་རང་དང་སྐད་ཅིག་ཙམ་ཡང་འབྲལ་མ་མྱོང་བའི་ལྷན་ཅིག་སྐྱེས་པའི་ཡེ་
ཤེས་ཡིན་པའི་ཕྱིར་ཏེ། ཇི་སྐད་དུ། མ་སྐྱེས་ལྷུན་གྱིས་གྲུབ་པས་ན། །ཡེ་ནས་
རང་དང་གཉིས་སུ་མེད། །མ་རིག་དབང་གིས་ཞལ་མ་མཇལ། །ཞེས་པ་ལྟར་
ཡེ་ནས་རང་དང་འབྲལ་མེད་དུ་ཡོད་ཀྱང་འཁྲུལ་བའི་སེམས་ཅན་རྣམས་ཀྱིས་
388



དཔལ་ཨ་བྷུ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
ངོས་མ་ཟིན་པ་ཡིན་ཏེ། གུ་རུ་པདྨའི་རིག་པ་ངོ་སྤྲོད་གཅེར་མཐོང་རང་གྲོལ་
ལས། ཡེ་ནས་རང་རིག་ཡིན་ཡང་ངོ་མ་ཤེས། །གསལ་རིག་རྒྱུན་ཆད་མེད་
ཀྱང་ཞལ་མ་མཇལ། །འགག་མེད་ཅིར་ཡང་འཆར་ཡང་ངོས་མ་ཟིན། །ཞེས་
སོ༑ །དེ་ལྟ་བུའི་རིག་པའི་ངོ་བོ་ལ་མ་དག་འཁྲུལ་བའི་སེམས་ཅན་གྱི་སྣང་
བ་ཞེས་བྱ་རྡུལ་ཙམ་མེད་པར་མ་ཟད། དག་པ་སྐུ་དང་ཞིང་ཁམས་སོགས་
དང་སངས་རྒྱས་ཞེས་བྱ་བའང་དམིགས་སུ་མེད་པ་སྟེ། དག་དང་མ་དག་སོ་
སོར་མཚོན་པའི་དཔེ་སོགས་སྤྲོས་པའི་མཚན་མ་ཀུན་དང་བྲལ་བའི་སྤྲོས་བྲལ་
མཉམ་པ་ཉིད་ཡིན་ཏེ། ཀུན་ཏུ་བཟང་པོ་ཐུགས་ཀྱི་མེ་ལོང་གི་རྒྱུད་ལས།
སངས་རྒྱས་མེད་པས་སངས་རྒྱས་མིང་ཡང་མེད། །འཛིན་པ་མེད་པས་སེམས་
ཅན་མིང་ཡང་མེད། །རྟོག་པ་མེད་པས་མ་རིག་འཁྲུལ་བ་མེད། །ཞེན་པ་མེད་
པས་རྣམ་རྟོག་འཁྲུལ་བ་མེད། །ཅེས་དང་། འཇིགས་མེད་གླིང་བས། སངས་
རྒྱས་མེད་ལ་སེམས་ཅན་མེད། །ཡིན་པ་མེད་ལ་མིན་པ་མེད། །སོ་མ་རང་
གྲོལ༴ Eསོགས། ཞེས་པ་ལྟར་རིག་པ་རང་གྲོལ་ཆེན་པོའི་ངོ་བོ་ལ་དག་པ་དང་
མ་དག་སྣང་བ་དང་སྟོང་བ། ཡོད་པ་དང་མེད་པ། ཡིན་པ་དང་མིན་པ། གཅིག་
དང་ཐ་དད། བཟང་པོ་དང་ངན་པ། སྤང་བྱ་དང་བླང་བྱ། རེ་བ་དང་དོགས་
པ་སོགས་གཉིས་འཛིན་གྱི་སྤྲོས་པ་དང་། ཆེད་དུ་གཏད་སོ་དག་འཛིན་ཞེན་
སོགས་ཀྱི་དམིགས་པ་ཀུན་དང་བྲལ་བ་དེ་རང་བྱུང་རྫོགས་པ་ཆེན་པོའི་གནས་
389



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལུགས་ཡིན་ཏེ། རིག་པ་རང་ཤར་གྱི་རྒྱུད་ལས། མེད་པ་ཟང་ཀ་མ་ཡིན་ལ། །
ཡོད་པ་ཡང་ནི་མ་ཡིན་ནོ། །ཡོད་མེད་གཉིས་ལས་འདས་པའི་ཕྱིར། །རྟོགས་
ལྡན་ཡིན་ལ་དྲན་པ་མེད། །ཅེས་དང་། སྣང་སྲིད་འཁོར་འདས་ཆོས་སོ་ཅོག་
རྣམས་ལ། །རང་བཞིན་མེད་པས་ཡོད་པའི་ཆོས་ལས་འདས། །སྣང་ཚུལ་
མ་འགགས་མེད་པའི་ཆོས་ལས་འདས། །ཡོད་མེད་མེད་པས་གཉིས་ཀའི་ཆོས་
ལས་འདས། །གཉིས་ཞེས་མེད་པས་གཉིས་མིན་ཆོས་ལས་འདས། །ཞེས་
དང་། ཀུན་འདུས་བྱང་ཆུབ་སེམས་ཀྱི་རང་བཞིན་ནི། །སྣང་བ་མ་ཡིན་སྣང་
བའི་ཆོས་ལས་འདས། །སྟོང་པ་མ་ཡིན་སྟོང་པའི་ཆོས་ལས་འདས། །ཡོད་
པ་མ་ཡིན་དངོས་པོ་མཚན་མ་མེད། །མེད་པ་མ་ཡིན་འཁོར་འདས་ཀུན་ལ་
ཁྱབ། །ཡོད་མེད་མ་ཡིན་ལྷུན་མཉམ་གདོད་མའི་ཀློང་། །དེ་ལྟ་བུའི་སྤྲོས་པའི་
མཐའ་ཐམས་ཅད་དང་བྲལ་བའི་རང་བྱུང་རྫོགས་པ་ཆེན་པོའི་ལྟ་བའི་ངང་
ལ་བལྟ་བྱ་ཡུལ་དང་། ལྟ་བྱེད་ཡུལ་ཅན་གྱི་ཤེས་པ་གཉིས་སོ་སོར་དབྱེར་
མེད་པར་ཡུལ་ཡུལ་ཅན་གྱི་མཚན་མ་ཀུན་དང་བྲལ་བ་ཡིན་པ་དང་། དེ་བཞིན་
དུ་སྒོམ་པའང་། བསྒོམ་བྱ་སྒོམ་བྱེད་དང་། སྤྱོད་པའང་སྤྱད་བྱ་སྤྱོད་བྱེད།
འབྲས་བུ་ཡང་བསྒྲུབ་བྱ་སྒྲུབ་བྱེད་ཀུན་དང་བྲལ་བ་དེ་བཞིན་ཡིན་དེ། ཆོས་
དབྱིངས་མཛོད་ལས། རྣམ་དག་བྱང་ཆུབ་སེམས་ཀྱི་ངོ་བོ་ལ། །བལྟ་བའི་ཡུལ་
མེད་ལྟ་བའི་ཆོས་སུ་མེད། །བལྟ་བར་བྱ་དང་བྱེད་པ་རྟུལ་ཙམ་མེད། །སྒོམ་
390



དཔལ་ཨ་བྷུ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
པའི་བློ་མེད་བསྒོམ་བྱའི་ཆོས་ཀྱང་མེད། །སྤྱད་དང་སྤྱོད་པ་གཉིས་མེད་ལྷུན་
གྲུབ་པའི། །བསྒྲུབ་པར་བྱ་བའི་འབྲས་བུ་རྡུལ་ཙམ་མེད། །ཅེས་དང་། ཀློང་
དྲུག་པ་ལས། ཀུན་བཟང་ང་ལ་ལྟ་བ་མེད། །ལྟ་བ་མེད་ཕྱིར་སྣང་བ་ཟད། །
དེ་བཞིན་སྒོམ་པ་ཉིད་ཀྱང་མེད། །སྒོམ་པ་མེད་ཕྱིར་དྲན་པ་འགགས། །སྤྱོད་
པ་ཞེས་ནི་བརྗོད་དུ་མེད། །སྤྱོད་པ་མེད་ཕྱིར་ལུས་འབྱུང་ཟད། །ཅེས་རིག་
པ་ཀུན་ཏུ་བཟང་པོ་ང་ལ་ལྟ་བ་མེད་དེ་བལྟ་བྱ་ལྟ་བྱེད་ཀྱི་ཆོས་ཅན་གྱི་སྣང་
བ་ཆོས་ཉིད་ཟད་སར་འཁྱོལ་བ་དང་། དེ་བཞིན་དུ་སྒོམ་པ་ཉིད་ཀྱང་མེད་དེ།
བསྒོམ་བྱ་བློ་དང་བྲལ་བས་ན་སྒོམ་བྱེད་ཀྱི་དྲན་པའང་ཀ་དག་གི་ཀློང་དུ་རང་
འགགས་སུ་སོང་བ་དང་། སྤྱོད་པའང་མེད་དེ་སྤྱོད་པ་སྤྱོད་མཁན་ལུས་ཀྱི་
འབྱུང་བ་ཆོས་ཉིད་ཀྱི་ཀློང་དུ་ཟད་སར་འཁྱོལ་བ་ཡིན་ཞེས་པའི་དོན་ནོ། །དེ་
བཞིན་དུ་རིག་པ་རང་ཤར་གྱི་རྒྱུད་ལས། ང་ཡི་ལྟ་བ་ཐིག་ལེའི་སྐུ། །ང་ཡི་
སྒོམ་པ་བློ་ལས་འདས། །ང་ཡི་སྤྱོད་པ་ཡུལ་ལས་འདས། །ང་ཡི་འབྲས་བུ་
གཅིག་པའི་ངང་། །ཞེས་ང་ཡི་ལྟ་བ་རྟོག་པའི་གྲྭ་ཟུར་ཐམས་ཅད་དང་བྲལ་
བའི་ཐིག་ལེ་ཉག་གཅིག སྒོམ་པ་ཡོད་མེད་ཡིན་མིན་གྱི་བློ་ལས་འདས་པ།
སྤྱོད་པ་བཟང་ངན་བླང་དོར་གྱི་ཡུལ་ལས་འདས་པ། འབྲས་བུ་ཐོབ་མི་ཐོབ་
ཀྱི་རེ་དོགས་མེད་པར་ཐིག་ལེ་ཉག་གཅིག་གོ་ཞེས་པའི་དོན་ནོ། །
༈ ད་ནི་གོང་གི་ས་བཅད་གཉིས་པ་གཟུང་འཛིན་རྒྱ་གྲོལ་གཉིས་མེད་རང་
391



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བབ་ཀྱི་སྒོམ་པ་བཤད་པ་ལ། ཆོས་ཉིད་ཡེ་ཤེས་ལ་གཉིས་སུ་མེད་ཀྱང་གཉིས་
འཛིན་གྱིས་བཅིངས་ན་སྒོམ་པ་ལོག་ལམ་དུ་གོལ་ཚུལ་དང་། དབྱིངས་དང་
ཡེ་ཤེས་གཉིས་སུ་མེད་པའི་སྒོམ་པ་དངོས་བཤད་པ་གཉིས་ལས། དང་པོ་ནི།
ཡུལ་རྣམས་ཡེ་ནས་རང་གི་ངོས་ནས་སྟོང༔ སངས་རྒྱས་ཐུགས་ནི་མཁའ་ལྟར་
མཐའ་དབུས་བྲལ༔ སེམས་ཅན་སེམས་ནི་བུམ་ནང་ནམ་མཁའ་བཞིན༔ གུད་
དུ་བཅད་པས་སྲིད་ཞི་གཉིས་སུ་སྣངཿ དེ་ཡང་རང་ཅག་ལ་སྤྱི་མཐུན་དུ་སྣང་
བའི་གཟུགས་སྒྲ་དྲི་རོ་རེག་བྱ་སོགས་ཚོགས་དྲུག་གི་ཡུལ་འདི་དག་རྣམས་
ཡེ་གདོད་མ་ནས་ཡོད་མ་མྱོང་བར་རང་གི་ངོས་ནས་དཔྱད་ན་གཞི་མེད་རྩ་བ་
དང་བྲལ་བའི་ཟང་ཐལ་སྟོང་པ་ཉིད་ཀྱི་ཁོར་ཡུག་ལས་ནམ་ཡང་མི་འདའ་བ་
ཡིན་ལ། དེའི་དོན་ཇི་ལྟ་བ་བཞིན་དུ་རྟོགས་པའི་སངས་རྒྱས་ཀྱི་ཐུགས་ནི་
ཁྱབ་གདལ་ནམ་མཁའི་འཁོར་ཡུག་རྒྱ་ཆེ་ཞིང་ཀློང་ཡངས་པ་ནམ་མཁའ་གཡའ་
དག་པ་ལྟར་སྟེང་འོག མཐའ་དབུས་ཕྱོགས་དང་ཕྱོགས་མཚམས་སོགས་ཀྱི་
སྤྲོས་པ་ཀུན་དང་བྲལ་བའི་ཆོས་སྐུ་ཐིག་ལེ་ཉག་གཅིག་ལས་ནམ་ཡང་མི་
འདའ་བ་ཡིན་ཏེ། ཆོས་དབྱིངས་མཛོད་ལས། ཆེ་བའི་ཆེ་བ་ཀུན་བཟང་ཡངས་
པའི་ཐུགས། །རང་གི་ངོ་བོ་ཕྱི་རྒྱ་རླབས་ཀྱིས་བཅད། །ཅེས་དང་། འབྲས་
བུ་རེ་དོགས་ཆོད་ཚེ་མཁའ་དང་མཉམ། །ཡངས་སོ་ཆེའོ་མཁའ་མཉམ་རྒྱལ་
བའི་ཐུགས། །སྤངས་ཐོབ་མེད་དོ་ཐིག་ལེ་གཅིག་གི་ཀློང་། །ཞེས་པ་ལྟར་
392



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
སངས་རྒྱས་ཀྱི་ཐུགས་ནི་རྟོགས་བྱ་མཐར་ཐུག་པ་ཟབ་པ་ལས་ཀྱང་ཆེས་ཟབ་
པ༑ ཆེ་བའི་ཆེ་བ་ཀུན་བཟང་ཡངས་པ་ཆེན་པོའི་ཐུགས་དང་གཉིས་སུ་མེད་
པའི་ཡེ་ཤེས་ཡིན་པས་ན། དེ་ནི་དཔེར་ན་བྱ་རྒྱལ་ཁྱུང་གི་གནམ་འཕང་གཅོད་
པ་བཞིན། ཡིད་དཔྱོད་ཀྱི་དྲི་མ་དང་བྲལ་བས་ཆོས་སྐུ་རྗེན་པ་རང་གི་ངོ་བོས་
འཁོར་འདས་ཀྱི་ཆོས་ཐམས་ཅད་ཀྱི་ཕྱི་རྒྱ་རླབས་ཀྱིས་བཅད་དེ་ཐམས་ཅད་
རིག་པ་གུ་དག་ཐིག་ལེ་ཉག་གཅིག་ཏུ་རྟོགས་པ་ཡིན། དེས་ན་འཁོར་འདས་
ཀྱི་ཆོས་ཐམས་ཅད་རིག་པ་ཆེན་པོ་གཅིག་གི་རང་བཞིན། རིག་པ་ཆེན་པོ་
གཅིག་གི་ཡོ་ལང་། རིག་པ་ཆེན་པོ་གཅིག་གི་ཁོར་ཡུག་ཡིན་པའི་ཕྱིར་ན།
རིག་པ་གུ་ཡངས་ཁྱབ་གདལ་ཆེན་པོ་ཀློང་ཡངས་ནམ་མཁའ་དང་མཉམ་པས་
ན་ཡངས་སོ་ཆེའོ་ཞེས། འདི་ནི་མཁའ་མཉམ་རྒྱལ་བའི་ཐུགས་ཆོས་དབྱིངས་
ཆེན་པོ་ཡིན། དེ་ནི་སྤང་ཐོབ་མེད་པར་འཁོར་འདས་མཉམ་ཉིད་ཐིག་ལེ་ཉག་
གཅིག་གི་ཀློང་དུ་གྲོལ་བ་ཞེས་བྱའོ། །དེས་ན་འཁོར་འདས་ཀྱི་ཆོས་ཐམས་
ཅད་གཞི་མེད་རྩ་བྲལ་ཆེན་པོ། ཡུལ་མེད་ཟང་ཐལ་གྱི་ཁོར་ཡུག་ཡིན་ཀྱང་།
དེ་ལྟར་མ་རྟོགས་པའི་འཁྲུལ་བའི་སེམས་ཅན་རྣམས་ཀྱི་སེམས་ནི། ང་མེད་ལ་
ང་རུ་བཟུང༌་། བདག་མེད་ལ་བདག་ཏུ་བཟུང་། མ་རིག་གཟུང་འཛིན་གྱི་དབང་
གིས་བུམ་ནང་གི་ནམ་མཁའ་བཞིན་དུ་ཁྱབ་གདལ་རིག་པ་གུད་དུ་བཅད་པས་
རྐྱེན་གྱིས་སྲིད་ཞི་གཉིས་སུ་སྣང་ཞིང་འཁྲུལ་ནས་ཁམས་གསུམ་རྒྱུད་དྲུག་ཏུ་
393



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འཁྱམས་པ་ཡིན་ཏེ། འཇིགས་མེད་གླིང་བས། ཁྱབ་གདལ་དགོངས་པ་གུད་
དུ་བཅད་པ་དང་། །སངས་རྒྱས་གཞན་ནས་བཙལ་བས་ནོངས་པ་ཀུན། །ཞེས་
དང༌། གུ་རུ་པདྨའི་རིག་པ་གཅེར་མཐོང་རང་གྲོལ་ལས། དེ་ཡང་སོ་སོའི་སྐྱེ་
བོ་ཐ་མལ་བས། །མ་རྟོགས་རང་ངོ་རང་གིས་མ་ཤེས་པའི། །ཁམས་གསུམ་
རྒྱུད་དྲུག་འཁྱམས་ཤིང་སྡུག་བསྔལ་སྤྱོད། །དེ་ཡང་རང་སེམས་འདི་ཉིད་མ་
རྟོགས་སྐྱོན། །ཞེས་དང་། མདོ་ཏིང་འཛིན་རྒྱལ་པོ་ལས། བདེ་དང་སྡུག་
བསྔལ་དུ་མས་ཁོར་མོར་འཁྱམས། །རང་བཞིན་བདག་མེད་དེ་བཞིན་ཉིད་ཡིན་
ཡང་། །མི་མཁས་བྱིས་པས་ང་དང་བདག་ཏུ་བཟུང་། །སྲིད་པའི་ཟུག་རྔུ་ཕྱི་
ཕྱིར་ལྡང་བར་འགྱུར། །དེའི་ན་ཁྱབ་གདལ་རིག་པ་གུད་དུ་བཅད་ནས་གཟུང་
འཛིན་གྱི་དབང་གིས་ཁམས་གསུམ་འཁྲུལ་སྣང་གི་སྣང་བ་འདི་དག་བྱུང་བས་
ན༑ ད་ལྟ་ལམ་སྒོམ་པའི་སྐབས་ན་རིག་པ་རྒྱ་བསྐྱེད་དཔང་བསྟོད་ཕྱལ་ཡས་
སུ་བཞག་སྟེ་ཁྱབ་གདལ་ཡངས་པ་ཆེན་པོའི་ངང་སྐྱོང་བ་ནི་གལ་ཆེའོ། །
༈ གཉིས་པ་ནི། རྣམ་ཐར་གསུམ་ལྡན་མཐིང་འོད་འབར་མའི་ཐུགསཿ སྣང་
སྲིད་འཁོར་འདས་ཀུན་ལ་ཁྱབ་པ་སྟེ༔ དབྱིངས་ཀྱི་ངང་ན་དགེ་སྡིག་བླང་དོར་
བྲལཿ མཉམ་པར་བཞག་ལ་དམིགས་པའི་གཏད་སོ་བྲལཿ ཞེས་པས་བསྟན།
འཁོར་འདས་ཀྱི་ཆོས་ཐམས་ཅད་ཀྱི་ངོ་བོ་སྟོང་པ་ཉིད། རྒྱུ་མཚན་མ་མེད་
པ༑ འབྲས་བུ་སྨོན་པ་མེད་པ་སྟེ་རྣམ་ཐར་གསུམ་དང་ལྡན་པའི་དོན་དམ་
394



དཔལ་ཨ་བྷུ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
བྱང་ཆུབ་ཀྱི་སེམས་སྤྲོས་བྲལ་མཉམ་པ་ཉིད་ཀྱི་ཡེ་ཤེས་དེ་ནི་དོན་གྱི་མཁའ་
འགྲོ་མཐིང་འོད་འབར་མའི་ཐུགས་ཡིན་ལ། དེ་འདྲའི་མཐིང་འོད་འབར་
མའི་ཐུགས་དེས་སྣང་སྲིད་འཁོར་འདས་ཀྱི་ཆོས་ཀུན་ལ་ཁྱབ་པ་སྟེ། ཆོས་
ཁམས་རྒྱ་མཚོའི་སྣང་བ་འདི་དག་དོན་གྱི་མཁའ་འགྲོའི་ཐུགས་ཀློང་ངམ་རིག་
པ་བྱང་ཆུབ་ཀྱི་སེམས་སུ་འུབ་ཀྱིས་འདུས་ཤིང་ཡོངས་སུ་ཆུབ་ཏེ་རོ་གཅིག་ཏུ་
འདྲེས་པ་ནི། ཀློང་ཆེན་པས། འགྲོ་དྲུག་གནས་དང་སངས་རྒྱས་ཞིང་ཁམས་
ཀྱང་། །གཞན་ན་མེད་དེ་ཆོས་ཉིད་ནམ་མཁའི་ངང་། །རང་གསལ་བྱང་ཆུབ་
སེམས་སུ་རོ་གཅིག་པས། །རིག་པའི་ངང་དུ་འཁོར་འདས་འུབ་ཆུབ་པོ། །ཞེས་
གསུངས་པ་ལྟར་རོ། །དེ་ལྟར་དོན་གྱི་མཁའ་འགྲོའི་ཐུགས་དབྱིངས་ཆོས་ཉིད་
ཀྱི་ངང་ན་དགེ་སྡིག་བླང་དོར་ཐམས་ཅད་དང་བྲལ་བའི་དབྱིངས་དང་རིག་
པ་གཉིས་སུ་མེད་པའི་ངང་དུ་མཉམ་པར་བཞག་ལ་དུས་དང་རྣམ་པ་ཀུན་ཏུ་
སྒོམ་པའི་ངང་སྐྱོང་རྒྱུ་དེ་སྒོམ་པའི་ཉམས་སུ་ལེན་ཚུལ་ཡིན། དེ་ལྟར་སྒོམ་
པའི་ངང་བསྐྱངས་ཚེ་གཟུང་བ་ཡུལ་དང་འཛིན་པ་སེམས་ཀྱི་དམིགས་པའི་
གཏད་སོ་ཀུན་དང་བྲལ་བའི་ཡུལ་སེམས་མཉམ་ཉིད་ཆེན་པོའི་ངང་ངམ་ཆོས་
ཉིད་རིག་པའི་ངང་ལས་ནམ་ཡང་མི་གཡོ་ན་དེ་ཀས་ཆོག་སྟེ། ཆོས་དབྱིངས་
མཛོད་ལས། མཉམ་ཉིད་ངང་ལས་ཡུལ་དུ་མི་རྟོག་ཅིང་། །སེམས་སུ་མི་འཛིན་
རེ་དོགས་འབྱུང་འཇུག་ཞི། །ཡུལ་སེམས་མཉམ་པའི་ངང་དེར་གནས་པ་ནི། །
395



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཆོས་ཉིད་ཀློང་ལ་ངང་གིས་གཡོས་པ་མེད། །ཅེས་སོ། །དེ་བཞིན་དུ་གནས་
འགྱུ་རིག་གསུམ་གཅིག་ཏུ་ངོ་ཤེས་པའི་སྒོམ་པའི་ངང་བསྐྱངས་ན། ཤར་
གནས་གྲོལ་གསུམ་གཅིག་ཏུ་འདྲེས་ཏེ་ཤར་ཚད་ཀྱི་རྟོག་པའི་ནང་ལ་མི་གྲོལ།
རྒྱུ་གཅིག་ཀྱང་མི་སྲིད་པ་ལྟ་བུ་ཞིག་འོང་། དེ་ཚེ་ལས་བསགས་རྒྱུ་མེད་པས་
ན་གཡང་ས་གོལ་ས་ཐམས་ཅད་ཤུགས་ཀྱིས་ཆོད་པས་སྒོམ་པ། རང་གྲོལ་
འཛིན་མེད་ཀྱི་ངང་དུ་ལ་བཟླ་བ་ཡིན་ཏེ། ཀུན་མཁྱེན་ཆེན་པོས། ཤར་བའི་
དུས་ན་རང་ཤར་རང་ས་ཟིན། །གནས་པའི་དུས་ན་རང་གནས་རང་ས་ཟིན། །
གྲོལ་བའི་དུས་ན་རང་གྲོལ་རང་ས་ཟིན། །ཤར་གནས་གྲོལ་གསུམ་ཤར་གྲོལ་
རྒྱུན་ཆད་མེད། །རྒྱུན་ཆད་མེད་པས་རྒྱུ་འབྲས་བར་མ་ཆོད། །རྒྱུ་འབྲས་མེད་
པས་འཁོར་བའི་གཡང་ས་ཆོད། །གཡང་ས་མེད་པས་གོལ་ས་ག་ལ་ཡོད། །
ཅེས་སོ། ། ༈ ད་ནི་གོང་གི་ས་བཅད་གསུམ་པ་བླང་དོར་རྩིས་གདབ་མེད་
པར་ལ་བཟླ་བའི་སྤྱོད་པ་ནི། སྤྱོད་པ་ཡིན་མིན་སྤང་བླང་ཀུན་དང་བྲལ༔ བདེ་
དང་གསལ་བ་སྣང་སྟོང་མི་རྟོག་པཿ གང་ཡང་ཡིད་དཔྱོད་ལས་གྲུབ་དམིགས་
བཅས་ཀྱིསཿ མ་བསླད་སྐྱོན་གསུམ་བྲལ་བའི་སྟོན་གནམ་བཞིན ཞེས་པས་
བསྟན། སྤྱོད་པ་ནི་འགྲོ་འདུག་ཟ་ཉལ་སོགས་སྤྱོད་ལམ་རྣམ་བཞིའི་དུས་དང་
གནས་སྐབས་ཀུན་ཏུ་སེང་གེས་གངས་རི་བཟུང་བ་བཞིན་རིག་པའི་རང་གཤིས་
ཀྱི་ངང་མི་ཤོར་བར་སྤྱོད་པ་གཟའ་གཏད་མེད་པ་དང་གང་ལའང་ཞེན་ཆགས་
396



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
དང་བྲལ་བ་དེ་ཡིན་དང་འདི་མིན་སོགས་སྤང་བླང་གང་ཡང་མེད་པར་སྤྱད་
བྱ་སྤྱོད་བྱེད་ཀུན་དང་བྲལ་བའི་རང་རིག་ཟང་ཐལ་རྗེན་པའི་སྟེང་དུ་ལ་བཟླ་
བ་ནི་སྤྱོད་པ་ནོར་ས་མེད་པའི་ཐིག་ཆེན་དང་། སྤྱོད་པ་ཀུན་གྱི་ཡང་རྩེ་དང༌།
སྤྱོད་པའི་མཐར་ཐུག་གི་ཕུག་དང་སྤྱོད་པ་ཟད་སར་འཁྱོལ་བའང་ཡིན་ཏེ། རིག་
པ་གཅེར་མཐོང་རང་གྲོལ་ལས། མ་བཅོས་མ་འཛིན་ལྷུག་པར་བཞག་པ་
འདི། །འདི་ཀ་སྤྱོད་པ་ཀུན་གྱི་ཡང་རྩེ་ཡིན། །ཞེས་དང་། ཡང་དེ་ཉིད་ལས།
སྤྱོད་པ་ནོར་ས་མེད་པའི་ཐིག་ཆེན་ནི། །ད་ལྟའི་ཤེས་པ་གསལ་ལེ་འདི་ཀ་
ཡིན། །གསལ་ལ་མི་ནོར་བས་ན་ཐིག་ཅེས་བྱ། །ཞེས་དང་། ཡང་དེ་ཉིད་
ལས། རང་རིག་ཡེ་ཤེས་ཐིག་ལེ་ཉག་གཅིག་ལ། །སྤྱད་བྱ་དང་ནི་སྤྱོད་བྱེད་
གཉིས་སུ་མེད། །སྤྱོད་པ་མ་སྤྱོད་སྤྱོད་མཁན་དེད་ཀྱིས་ཚོལ། །སྤྱོད་མཁན་
དེ་ཉིད་བཙལ་བས་མ་རྙེད་ན། །དེ་ཚེ་སྤྱོད་པ་ཟད་སར་འཁྱོལ་བ་ཡིན། །སྤྱོད་
པའི་ཕུག་ཀྱང་དེ་ཀ་རང་ལ་ཐུག །ཅེས་པ་ལྟར་རོ། །དེ་བཞིན་དུ་བདེ་བ་ལ་
མི་ཆགས་པ་དང་། གསལ་བ་ལ་མི་ཞེན། སྣང་སྟོང་གང་དུའང་མི་རྟོག་
པའི་ཧན་ནེ་ཧོན་ནེ་ཐོམ་མེ་བ་ལ་མི་གོལ་བར། སྤྱོད་ལམ་གང་གི་སྐབས་
ཡིན་ཀྱང་རིག་སྟོང་ཟུང་འཇུག་གཉིས་མེད་མཉམ་པ་ཆེན་པོའི་ངང་སྐྱོང་དགོས།
གནས་དུས་གང་དུ་ཡང་ཡིད་དཔྱོད་མཚན་འཛིན་ལས་གྲུབ་པའི་དམིགས་
བཅས་གཏད་སོ་ཅན་དང་། རེ་དོགས་འཛིན་ཞེན་ཅན་གྱི་རྟོག་པས་མ་བསླད་
397



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པར། དཔེར་ན་རྡུལ་དང་སྤྲིན་དང་ན་བུན་སྟེ་སྐྱོན་གསུམ་དང་བྲལ་བའི་སྟོན་
གནམ་གཡའ་དག་པ་བཞིན་དུ་རིག་སྟོང་ཟང་ཐལ་སྤྲོས་པ་དང་བྲལ་བའི་ཀ་
དག་ཆོས་སྐུའི་ངང་ལས་ནམ་ཡང་མི་འདའ་བ་ནི་སྤྱོད་པ་བླང་དོར་རྩིས་གདབ་
དང་བྲལ་བར་ལ་བཟླ་བ་ཡིན་ནོ། ། ༈ ད་ནི་གོང་གི་ས་བཅད་བཞི་པ་རང་
བྱུང་ཡེ་གྲོལ་ཆོས་ཉིད་དོན་གྱི་འབྲས་བུ་བསྟན་པ་ནི། དུས་གསུམ་སྒྲིབ་བྲལ་
གནས་ལུགས་རང་གི་བརཿ མཐོང་བས་གདོད་མའི་ཀུན་བཟང་རང་ཞལ་
མཇལཿ དྲན་པས་སྲིད་ཞིའི་རྒུད་པ་མ་ལུས་འཇོམས༔ སྤྱོད་པས་ནམ་མཁའི་
རྣལ་འབྱོར་རྒྱལ་པོར་འགྱུརཿ ཞེས་པས་བསྟན། གོང་དུ་བཤད་པ་དེ་ལྟར།
ལྟ་བ་ངོ་འཕྲོད། སྒོམ་པས་ཉམས་སུ་བླངས། སྤྱོད་པས་བོགས་འདོན་ཐོབ་
པ་ན། ནམ་ཞིག་གི་ཚེ་འབྲས་བུ་མངོན་དུ་གྱུར་ཏེ་དུས་གསུམ་གྱི་རྟོགས་ཚོགས་
རང་སར་དེངས། སྒྲིབ་གཉིས་གཞི་ཀློང་དུ་གྲོལ་ནས་སྒྲིབ་པ་མ་སྤངས་ཀྱང་
བྲལ་ཏེ་ནམ་ལངས་པ་ན་མུན་པ་གར་སོང་ཆ་མེད་དུ་གྱུར་པ་བཞིན་ཟག་བྲལ་
ཆོས་སྐུའི་གནས་ལུགས་རང་གི་གཤིས་དེ་མ་གབ་རྗེན་པར་རང་བབས་སུ་
མཐོང་བས་ན་གདོད་མའི་མགོན་པོ་ཆོས་སྐུ་ཀུན་ཏུ་བཟང་པོའི་རང་ཞལ་རྗེན་
པར་མཇལ་ཏེ། དུས་གསུམ་རྒྱལ་བ་རྣམས་ཀྱི་དགོངས་པ་དང་གཅིག་ཏུ་
འདུས་པའི་ངོ་བོ་དང་དབྱེར་མེད་པ་ཆུ་ལ་ཆུ་བཞག་པ་བཞིན་གཉིས་མེད་དུ་
འདྲེས་པ་ནི། གནས་ལུགས་མཛོད་ལས། རང་རིག་ཀློང་ཆེན་དོན་གྱི་དབྱིངས་
398



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
འདི་ན། །དུས་གསུམ་རྒྱལ་བའི་དགོངས་པ་ཉག་གཅིག་བཞུགས། །ཞེས་
དང༌། ཀུན་བྱེད་རྒྱལ་པོའི་རྒྱུད་ལས། དུས་གསུམ་སངས་རྒྱས་ཐམས་ཅད་
ཀྱི༑ །དགོངས་པའི་དོན་ནི་ང་ལ་འདུས། །ང་ཡི་རང་བཞིན་འདི་ལ་ནི། །སྐུ་
འདུས་གསུང་འདུས་དགོངས་པ་འདུས། །ཞེས་དང་། རབས་བདུན་ཤཱཀྱ་
ཐུབ་པ་དང་། །སྟོང་རྩ་གཉིས་དང་རྡུལ་སྙེད་དང་། །སྐུ་གསུང་ཐུགས་ཀྱི་དོན་
མཛད་པའི། །བྱུང་ཡང་སྐུ་གསུང་ཐུགས་ལས་བྱུང་། །སྐུ་གསུང་ཐུགས་ཀྱི་
ཆོས་ཉིད་ལ། །སྐུ་གསུང་ཐུགས་ཀྱི་དོན་མཛད་ཚུལ། །དེ་ཡང་ཀུན་བྱེད་ཉིད་
དུ་འདུས། །ཞེས་སོ། །དེའི་དུས་སུ་སྒོམ་པ་ཀློང་དུ་གྱུར། ཉིན་མཚན་རིས་
མེད་མཉམ་པར་བརྡལ། དམིགས་གཏད་དང་མཚན་འཛིན་ཞིག བླང་དོར་
སྤང་གཉེན་གྱི་གཟེབ་རྒྱ་ལས་གྲོལ། མདོར་ན་རྣམ་པར་མི་རྟོག་པའི་ཡེ་ཤེས་
མངོན་དུ་གྱུར་ནས་ཀུན་ཏུ་བཟང་པོའི་དགོངས་པར་སླེབས་པ་ཡིན་ཏེ། ཀུན་
མཁྱེན་ཆེན་པོས། ཉིན་མཚན་རེས་མེད་མཉམ་པར་ཕྱམ་གཅིག་པས། །
དམིགས་གཏད་མཚན་མར་འཛིན་པའི་འཁོར་བ་སངས། །རང་བྱུང་ཡེ་ཤེས་
ངང་ཞེས་མི་རྟོག་རྣམ་པར་མི་རྟོག་པའི་ཡེ་ཤེས་མངོན་དུ་གྱུར། མཆན། པས། །བླང་དོར་སྤང་
གཉེན་གཟེབ་ལས་འདས་པ་ཡིན། །འདི་ལྟར་རྟོག་ན་གཉིས་མེད་ཡེ་ཤེས་དེ། །
རང་བྱུང་ཀུན་ཏུ་བཟང་པོའི་དགོངས་པར་ཕྱིན། །ཞེས་གསུངས་པ་བཞིན།
འདིའི་དུས་ན་ཉི་མ་ཤར་ཚེ་མུན་པ་བཙལ་ཀྱང་མི་རྙེད་པ་བཞིན་གཟུང་འཛིན་
399



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
•
•
གཞི་གྲོལ་དང༌། རྒྱ་གྲོལ་དུ་སངས་པས་སླར། གཟུངས་འཛིན་སྣང་བ་སྐྱེ་མི་
སྲིད་པ་ཡིན། དེ་འདྲའི་རྣལ་འབྱོར་བ་དེ་རྒྱ་གྲོལ་གྱི་རྣམ་འབྱོར་བ་ཞེས་བྱ་
སྟེ། རྣལ་འབྱོར་དབང་ཕྱུག་ཆེན་པོ་དྷེ་ཀེ་བཛྲ་ཀྱི་ཞལ་ནས། རྒྱ་གྲོལ་ནམ་
མཁའ་ནམ་ལངས་ཉི་ཤར་འདྲ། །ཆོས་སྐུའི་སྣང་བ་ཡིན་ནོ་ཨེ་མ་ཧོ། །ཞེས་
སོ༑ །དེ་ལྟ་བུའི་རྣལ་འབྱོར་བ་དེའི་དགོངས་པ་ཆོས་ཉིད་ནམ་མཁའ་ལྟ་བུའི་
ངང་ལས་ནམ་ཡང་མི་གཡོ་ནའང་གཞིའི་གནས་ལུགས་མ་རྟོགས་པའི་འཁྲུལ་
བའི་སེམས་ཅན་རྣམས་ལ་བརྩེ་བའི་སྙིང་རྗེ་ཆེན་པོས་སྲིད་ཞིའི་རྒུད་པ་མ་
ལུས་པ་འཇོམས་པ་ལ་ཐུགས་རྗེ་ལྷག་པར་མྱུར་ཏེ། གྲུབ་དབང་ཞབས་དཀར་
བས། ཀ་དག་གདོད་མའི་དབྱིངས་སུ་འཇུག་ཁ་མར། །དུས་དེར་གཞན་དོན་
རླབས་ཆེན་མཛད་འདོད་ན། །སེམས་ཅན་སུམ་སྟོང་ཙམ་ལ་རིག་པ་ཉིད། །
བཅུག་པའི་མོད་ལ་ཐམས་ཅད་དུས་གཅིག་ཏུ། །གྲོལ་བའི་མཐུ་ཆེན་ཐོབ་སྟེ།
ཞེས་གསུངས་པ་ལྟར་རོ། །དེ་ལྟ་བུའི་འཁོར་འདས་ཡོངས་གྲོལ་དུ་རྟོགས་
པའི་རྣལ་འབྱོར་བ་དེའི་ཀུན་སྤྱོད་ལ་ངེས་པ་མེད་པར་སྤྱོད་པས་ན། དེའི་སྣང་
ངོར་སྐྱིད་དང་སྡུག་མཉམ་གསེར་དང་བོང་བ་མཉམ། ནམ་མཁའ་དང་ལག་
མཐིལ་མཉམ་པའི་དཔལ་ནམ་མཁའི་རྣལ་འབྱོར་གྱི་རྒྱལ་པོར་འགྱུར་བ་ནི།
ཀུན་མཁྱེན་ཆེན་པོས། ཀུན་སྤྱོད་ངེས་མེད་རིག་པ་ཐོད་རྒལ་ངང་། །ཆོས་
དང་ཆོས་མིན་རྩིས་གཞི་འགའ་མེད་པས། །གཏད་མེད་ཟང་ཀ་གྲུབ་མཐའི་
400



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
གཟེབ་ལས་གྲོལ། །ཟ་འཆག་ཉལ་འདུག་ཉིན་ཞག་ཕྱམ་གདལ་བ། །ཞེས་
གསུངས་པ་ལྟར་གཏད་མེད་ཡོངས་གྲོལ་དུ་རྟོགས་པའི་རྣལ་འབྱོར་བ་དེའི་
ཀུན་སྤྱོད་ལ་ངེས་པ་མེད་པ་གྲོང་ཁྱེར་རྒྱུན་གཅོད་ཀྱི་སྤྱོད་པ་ཞེས་ཟས་གོས་
གང་ལའང་འདམ་ཀ་མེད་པ། སྤྱོད་པ་ལ་གཟའ་གཏད་མེད་ཅིང་གང་དྲན་
བྱུང་རྒྱལ་དུ་སྤྱོད་པ། གང་ཤར་ངག་ནས་ཐོན་པ། བརྟུལ་ཞུགས་གྲུབ་རྟགས་
ཀྱང་སྟོན་པ་དེ་དག་ནི་རིག་པ་ཐོད་དུ་རྒལ་བའི་རྟགས་ཡིན་པ་དང་། དཔེར་
ན་ཐ་མལ་བའི་ཆོས་མིན་གྱི་སྤྱོད་པས་དུས་འདའ་བ་དང་། ལམ་ཞུགས་ཀྱི་
ཆོས་བཞིན་སྤྱོད་པས་དུས་འདའ་བ་དང་། རྣལ་འབྱོར་བའི་གང་ལའང་སྤང་
ལེན་རྩིས་གདབ་གང་ཡང་མེད་ཅིང་དུས་དང་གནས་སྐབས་ཐམས་ཅད་དུ་
གཏད་མེད་ཟང་ཀ་མའི་རིག་པའི་ངང་ནས་མི་གཡོ་ཞིང་། གྲུབ་མཐའ་ཐམས་
ཅད་ཀྱི་མཐར་ཐུག་གི་རྟོགས་བྱ་རྟོགས་ཟིན་པས་ན། གྲུབ་མཐའི་གཟེབ་ལས་
གྲོལ་ཏེ་ཟ་འཆག་ཉལ་འདུག་གི་དུས་ཀུན་ཏུ་རིག་པ་ཟང་ཐལ་གྱི་ངང་ལ་ཕྱམ་
གཅིག་ཏུ་གདལ་བ་དེ་ལ་ནམ་མཁའི་རྣལ་འབྱོར་གྱི་རྒྱལ་པོ་ཞེས་བྱའོ། །དེའི་
སྐབས་ན་གང་སྣང་ཐམས་ཅད་རིག་པ་ཕྱམ་ཕྱམ་ཡངས་པ་ཆེན་པོའི་ངང་དུ་
མི་གྲོལ་བའི་ཆོས་གཅིག་ཀྱང་མེད་པས་ན་གྲོལ་བ་བཞི་ལྡན་གྱི་ལྟ་བ་མངོན་
དུ་གྱུར་བ་ཡིན་ཏེ། སྒྲ་ཐལ་འགྱུར་རྩ་བའི་རྒྱུད་ལས། ཡེ་ནས་གྲོལ་བས་
བསྐྱར་གཞི་མེད། །རང་གིས་གྲོལ་བས་གཉེན་པོ་མེད། །ཅེར་གྱིས་གྲོལ་བས་
401



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མཐོང་སར་ཡལ། །ཡོངས་སུ་གྲོལ་བས་འབད་མེད་པའོ། །ཞེས་པ་ལྟར་རོ། །
དེའི་སྐབས་སུ་གཉེན་པོའི་རྩོལ་བ་ཞིག སྤང་བྱའི་ཡུལ་ལས་འདས། དྲན་
བསམ་འཆིང་ཞེན་མེད། དགག་སྒྲུབ་མཁར་སོ་འགྱེལ། ཆོས་ཟད་བློ་ཟད་
ནམ་མཁའ་ལྟ་བུའི་ཀློང་དུ་མཉམ་ཉིད་སྤྲོས་བྲལ་ཀ་དག་ཟད་སར་འཁྱོལ་བ་
དེ་ནི་རང་བཞིན་རྫོགས་པ་ཆེན་པོའི་ཁྱད་ཆོས་ཡིན་ནོ། ། ༈ ད་ནི་ཐ་མར་
དགེ་བ་ཟབ་གཏེར་མན་ངག་གི་འཕྲིན་ལས་ཕུན་སུམ་ཚོགས་པ་བཤད་པ་ལ།
ཟབ་གཏེར་ཉམས་སུ་ལེན་པའི་སྐལ་བ་ལྡན་མིན་གྱི་ཁྱད་པར་བསྟན་པ་དང་།
མཇུག་ཏུ་གནས་དུས་ཐབས་ཤེས་ལེགས་པའི་རྟེན་འབྲེལ་གནད་འཛོམས་
ཚུལ་གྱི་སྒོ་ནས་སྦྱར་བྱང་བསྟན་པ་གཉིས་ལས། དང་པོ་ལ། ཟབ་དོན་ཉམས་
སུ་ལེན་པའི་སྐལ་ལྡན་གྱི་གསང་སྒོ་འཆོལ་མི་རུང་བའི་བཀའ་རྒྱས་བཏབ་པ་
དང། ཟབ་དོན་འཆོལ་བར་སྤྱོད་པའི་དམ་ཉམས་ལ་དྲག་པོའི་བཀའ་ཆད་
བསྐུལ་བ། ཟབ་དོན་སྙིང་པོའི་སྲུང་མ་ལ་བཀའ་གཏད་པ། ཟབ་དོན་སྤེལ་
བའི་དགེ་ཚོགས་སྐལ་ལྡན་གདུལ་བྱར་ཐོབ་པའི་ཆེད་དུ་ཐུགས་སྨོན་གདབ་
པ། དམ་ཚིག་ཆེན་པོའི་དངོས་གྲུབ་མི་ཡལ་བའི་ཕྱིར་གསང་རྒྱས་བཏབ་པ་
དང་ལྔ་ལས། དང་པོ་ནི། འདི་ནི་ཟབ་མོ་ཁྲེགས་ཆོད་སྒོམ་པའི་མཐིལཿ སྐལ་
ལྡན་སྙིང་གི་བུ་ལ་གཏད་དོ་རྒྱ དམ་མེད་ལོག་ལྟ་མཁན་ལ་གསང་རྒྱས་ཐོབ
ཅེས་པས་བསྟན། དེ་ཡང་ཀུན་བཟང་ཐུགས་ཀྱི་ཐིག་ལེ་ཞེས་བྱ་བའི་མན་ངག་
402



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
འདི་ནི་འོད་གསལ་རྫོགས་པ་ཆེན་པོའི་གསང་བ་མན་ངག་ཟབ་མོ་ཀ་དག་
ཁྲེགས་ཆོད་སྒོམ་པའི་གང་ཟག་རྣམས་ཀྱི་ཐུགས་དམ་གྱི་མཐིལ་དུ་འཛིན་དགོས་
པའི་ཆོས། རྫོགས་པ་ཆེན་པོའི་རྒྱུད་སྡེ་འབུམ་ཕྲག་དྲུག་ཅུ་རྩ་བཞིའི་དོན་
གནད་གཅིག་ཏུ་འདུས་པ། སྨན་གྱི་ཐུས་ཀ་ལྟ་བུའི་མན་ངག་ཡིད་བཞིན་གྱི་
ནོར་བུ་རིན་པོ་ཆེ་ཡིན་པས་ན་ཟབ་ཆོས་འདི་གཏད་པའི་ཡུལ་ནི་སྐལ་ལྡན་
གྱི་སློབ་མ་སྣོད་ལྡན་གྱི་གང་ཟག་སྙིང་གི་བུ་ལྟ་བུ་ལ་གཏད་དོ་རྒྱ་ཞེས་གསུངས།
དེ་ཡང་ཆོས་འདི་བསྟན་པའི་ཡུལ་སྣོད་ལྡན་གྱི་གང་ཟག་དེ་ཇི་འདྲ་ཡིན་ཞེ་ན།
རྫོགས་པ་ཆེན་པོ་རིག་པ་རང་ཤར་གྱི་རྒྱུད་ལས། དད་པའི་སྟོབས་དང་བརྩོན་
འགྲུས་ཆེ། །ཤེས་རབ་ཆེ་ཞིང་འཛིན་ཆགས་མེད། །ཕུ་དུད་ཆེ་ཞིང་གསང་
སྔགས་སྤྱོད། །རྟོགས་མེད་སེམས་ལ་གཡེང་བ་མེད། །དམ་ཚིག་ལྡན་ཞིང་
སྒྲུབ་ལ་བརྩོན། །བྲེང་ངེ་དུང་ངེ་བརྩེ་གདུང་ཅན། །ལྷང་ངེ་ལྷན་ནེ་སྒོམ་ལ་
བརྩོན། །ཞེས་གསུངས་པ་ལྟར། དད་པ་དང་བརྩོན་འགྲུས་ཆེ་བ། རྣམ་
དཔྱོད་དང་ཤེས་རབ་བཟང་བ། འདོད་ཡོན་ལ་འཛིན་ཆགས་མེད་པ། གུས་
པའི་ཕུ་དུད་ཆེ་ཞིང་། གསང་སྔགས་ཀྱི་ཆོས་དང་རང་རྒྱུད་འདྲེས་སླ་བ། རྟོག་
མེད་ཀྱི་ལྟ་བའི་ངང་ལ་སེམས་གནས་པ་ལ་གཡེང་པ་མེད་པ། ཁས་བླངས་
པའི་དམ་ཚིག་དང་ལྡན་པ་སྒྲུབ་པ་ལ་གཡེལ་བ་མེད་པར་བརྩོན་ནུས་པ། ལུས་
བྲེང་ངེར་སྡོད་ཚུགས་པ། སེམས་དུང་ངེར་གཞི་བརྟན་པ། མཆེད་གྲོགས་
403



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལ་བརྩེ་གདུང་ཆེ་བ། ལུས་བྲེལ་ཚུབ་མི་ཆེ་བའི་ལྷང་ངེར་བརྟན་པ། སེམས་
འཕྲོ་རྒོད་མེད་པར་ལྷན་ནེར་སྡོད་ཚུགས་པ་དེ་འདྲའི་གང་ཟག་དེ་ནི་ཆོས་འདིའི་
སྣོད་ལྡན་གྱི་གང་ཟག་ཡིན་པ་དང༌། གཞན་ཡང་དེ་ཉིད་ལས། རང་གི་དོན་
ལ་དེ་བཞིན་སྤྱོད། །གསང་བ་གཉེར་གཏད་ཐུབ་པར་བྱེད། །རྡོ་རྗེའི་དོན་ལས་
མི་འདའ་ཞིང་། །ཐོས་པ་ཆེ་བའི་གང་ཟག་བསྟེན། །རང་གི་དོན་ལས་མི་འདའ་
ཞིང་། །དྲེགས་པའི་ཚིག་མེད་འཇམ་པོར་སྨྲ། །ཕ་རོལ་སེམས་དང་མཐུན་
པར་སྤྱོད། །སློབ་དཔོན་དང་ནི་དེ་བཞིན་གཤེགས། །ཁྱད་མེད་གཅིག་གི་
ཚུལ་དུ་བྱེད། །ཅེས་པ་ལྟར། སྤྱོད་པ་འཆོལ་ཉོག་མི་བྱེད་པར་ཞི་དུལ་བག་
ཡོད་ཅན། གསང་བ་གཉེར་གཏད་ལྟར་སྲུང་ནུས་པ། །བླ་མས་ངོ་སྤྲད་པའི་
རྡོ་རྗེའི་དོན་དེ་ལས་མི་འདའ་བར་ཉམས་སུ་ལེན་པ། གཞུང་ལུགས་རབ་
འབྱམས་ལ་ཐོས་རྒྱ་ཆེ་བ། རང་དོན་ཆོས་སྐུའི་གོ་འཕང་ཚེ་ལུས་གཅིག་ལ་
སྒྲུབ་ནུས་པ། ཁེངས་དྲེགས་དང་། ང་རྒྱལ་མེད་པ་ཁྱུ་མཆོག་གི་རྭ་ཆད་པ་
ལྟ་བུ། ཚིག་དོན་མཐུན་འཇམ་པོར་སྨྲ་བ། མཆེད་གྲོགས་རྣམས་དང་འགྲོགས་
བདེ་བ་སྐ་རག་ལྟ་བུའི་ཕ་རོལ་གྱི་སེམས་དང་མཐུན་པར་སྤྱོད་པ། རང་གི་
བླ་མ་དང་དེ་བཞིན་གཤེགས་པ་གཉིས་ལ་ཁྱད་པར་མེད་པའི་དག་སྣང་ཅན་
དེ་འདྲ་བ་དེ་རྡོ་རྗེ་སློབ་མའི་མཚན་ཉིད་ཡིན་ཏེ། རང་ཤར་ལས། དེ་ལྟར་
ལྡན་པའི་སློབ་མ་ནི། །རྫོགས་པ་ཆེན་པོའི་སྣོད་དུ་བཤད། །ཅེས་སོ། །དེ་
404



དཔལ་ཨ་བྷུ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
ལྟར་མིན་པའི་དམ་མེད་ལོག་ལྟ་མཁན་ལ་གསང་རྒྱས་ཐོབ་ཅིག་ཅེས་དེ་ལྟར་
དམ་ཚིག་དང་མི་ལྡན་པའི་གང་ཟག་ལ་གསང་རྒྱ་མ་བྱས་ན། སྣོད་མིན་བློ་
ཆུང་རྣམས་ཀྱིས་ཆོས་འདི་ལ་སྒྲོ་འདོགས་དང་སྐུར་འདེབས་བྱེད་སྲིད་པས་
དེའི་དབང་གིས་སྙིང་པོའི་བསྟན་པ་འཆོལ་བ་དང་ནུབ་པའི་རྒྱུ་རུ་འགྱུར་ཏེ།
ཀུན་མཁྱེན་ཆེན་པོས། འདི་ནི་མཆོག་གསང་ཐེག་པའི་ཡང་རྩེ་སྟེ། བློ་དམན་
རྣམས་ལ་མི་སྨྲ་ཤིན་ཏུ་གསང་། །སྒྲོ་སྐུར་དབང་གིས་སྙིང་པོའི་བསྟན་པ་
འཆོལ། །ཞེས་སོ། །དེའི་ན་སྣོད་དང་མི་ལྡན་པའི་གང་ཟག་ལ་མ་གསང་ན་
ཆོས་ཀྱི་ཆེ་བ་དང་བྱིན་རླབས་ཉམས་པ་བཀའ་ཆད་འབྱུང་ཞིང་གསང་སྒོ་འཆོལ་
ན་ངན་སོང་གི་གནས་སུ་ལྟུང་དགོས་ཏེ། ཀུན་མཁྱེན་ཆེན་པོས། སྒྲོ་འདེབས་
ཉིད་དང་དགོངས་པ་ལོག་པར་ཞུགས། །གསང་སྒོ་འཆོལ་ན་མཐའ་མེད་ངན་
འགྲོར་ལྟུང། །དེ་བས་རབ་གསང་ཐེག་པ་རྒྱལ་པོའི་གདུང་། །སྐལ་བཟང་
དམ་པ་རྣམས་ལ་བསྟན་ཅིང་གཏད། །ཅེས་གསང་བ་ཟབ་མོ་ལ་སྒྲོ་འདོགས་
དང་སྐུར་འདེབས་མཁན་དེ་ཉིད་ངན་འགྲོར་མཐའ་མེད་དུ་འདུག་དགོས་ཏེ།
དགོངས་པ་ཟབ་མོ་ལས་དོན་ཕྱིན་ཅི་ལོག་པར་ཞུགས་པས་ཕྱིར་རོ། །དེར་
མ་ཟད་གསང་སྒོ་འཆོལ་ནས་གསང་སྒྲོགས་བྱེད་པ་རྣམས་ཀྱང་མཐའ་མེད་
ངན་འགྲོར་ལྟུང་དགོས་ཏེ། སྙིང་ཐིག་གི་སེངྒེ་རྩལ་རྫོགས་ཀྱི་རྒྱུད་ལས། གསང་
བ་འཆོལ་བར་བྱེད་པ་ཡང་། སྨྲ་བྱེད་ལྕེ་ལ་ཞིང་རྨོ་ཞིང་། །སྡུག་བསྔལ་ཆེན་
405



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པོ་མྱོང་བར་འགྱུར། །དེ་ཕྱིར་ངེས་པའི་དོན་འདི་གསང་། །ཞེས་སོ། །
༈ གཉིས་པ་ནི། འཆོལ་བར་བྱེད་ན་སྙིང་ཁྲག་སྲུང་མས་བཞེསཿ ཞེས་པས་
བསྟན། དེ་ལྟར་གསང་སྒོ་འཆོལ་བར་སྤྱོད་ན་འཆོལ་སྤྱོད་བྱེད་པའི་གང་ཟག་
དེའི་སྙིང་ཁྲག་སྲུང་མས་བཞེས་ཤིག་ཅེས་ཟབ་དོན་གསང་སྒོ་འཆོལ་བའི་དམ་
ཉམས་ལ་དྲག་པོའི་བཀའ་ཆད་འབྱུང་བར་བསྐུལ་བ་ཡིན་ཞིང་། དེ་ལྟར་གསང་
སྒོ་འཆོལ་ན་བཀའ་སྲུང་དང་གཏེར་སྲུང་རྣམས་ཀྱིས་བཀའ་ཆད་འབྱུང་སྟེ།
གནས་ལུགས་མཛོད་ལས། ཀུན་ལ་མ་སྤེལ་དོན་གྱི་སྙིང་པོར་ཟུངས། །གསང་
སྒོ་འཆོལ་ན་བཀའ་ཆད་འབྱུང་བ་དང་། །སྒྲོ་སྐུར་དབང་གིས་སྙིང་པོའི་བསྟན་
པ་ནུབ། །ཅེས་སོ། །གསུམ་པ་ནི། དཔལ་ལྡན་སྔགས་ཀྱི་སྲུང་མས་ཐུབ་པར་
སྲུངས༔ ཞེས་པས་བསྟན། དེ་ཡང་སྲིད་པ་སྐྱེ་འཇིགས་ལ་དབང་བའི་གསང་
སྔགས་བཀའ་ཡི་སྲུང་མ་དབྱིངས་ཀྱི་རྒྱལ་མོ་འཁོར་འདས་ཡོངས་ཀྱི་སྤྱི་རྗེ་ཨེ་
ཀ་ཙ་ཊི་མ་དེ་ཉིད་ཀྱིས་སྔར་ཡང་རྫོགས་པ་ཆེན་པོའི་རྒྱུད་སྡེ་འབུམ་ཕྲག་དྲུག་
ཅུ་རྩ་བཞི་སྲུང་བའི་གཉེར་ཁ་ཁས་བླངས་པ་བཞིན་དུ་འདིར་ཡང་དཔལ་ལྡན་
སྔགས་ཀྱི་སྲུང་མས་བཀའ་རྒྱ་ཐུབ་པར་སྲུངས་ཤིག་ཅེས་པའོ། ། ་་
༈ བཞི་པ་ནི། སྐལ་བཟང་དམ་ལྡན་རྣམས་དང་ལེགས་འཕྲད་ནསཿ རིག་
པའི་རང་ངོ་རང་སར་འཕྲོད་གྱུར་ཅིག ཅེས་པས་བསྟན། ཟབ་ཆོས་འདིའི་
གདུལ་བྱའི་ཞིང་དུ་གྱུར་བའི་སྐལ་བཟང་དམ་ལྡན་ཇི་སྙེད་ཅིག་མཆིས་པ་རྣམས་
406



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ།
པ
དང་ལེགས་པར་འཕྲད་ནས་མ་བཅོས་རང་བྱུང་རིག་པའི་རང་ངོ་རང་སར་
འཕྲོད་དེ་ཉམས་སུ་བླངས་ཚད་ཀྱི་སྐལ་ལྡན་ཐམས་ཅད་གདོད་མའི་མགོན་
པོ་ཆོས་སྐུ་ཀུན་ཏུ་བཟང་པོའི་ཀློང་དུ་གྲོལ་བར་གྱུར་ཅིག ༈ ལྔ་པ་ནི། ས་
མ་ཡ༔ རྒྱ་རྒྱ་རྒྱ༔ གཏེར་རྒྱ༔ སྦས་རྒྱ༔ གཏད་རྒྱ༔ སྤྱི གཉིས་པ་སྦྱར་བྱང་
ནི། ཞེས་པའང་རབ་བྱུང་བཅུ་བདུན་པའི་དབང་ཆེན་སྤྲེལ་ལོའི་ཟླ༡ཚེས་
༡༢ལ་དུས་མཐའི་གཏེར་མིང་གཞི་ཆེན་ནམ་སྤྲུལ་འཇིགས་མེད་ཕུན་ཚོགས་
དང་། ཨ་པཾ་གཏེར་སྟོན་གྱི་སྲས་མོ་ཏཱ་རེ་ལྷ་མོ་ཟུང་གིས་དགོངས་བརྡ་དབྱེར་
མེད་ངང་ནས་ཀློང་ཆེན་གདན་ས་གངས་རི་ཐོད་དཀར་གྱི་མགུལ་དུ་བྲིས་པས་
མ་ལུས་འགྲོ་བ་ཡོངས་ཀྱིས་གདོད་མའི་མགོན་པོ་ཀུན་ཏུ་བཟང་པོའི་རང་ཞལ་
མངོན་དུ་མཇལ་བའི་རྒྱུར་གྱུར་ཅིག། །།ཅེས་སོ། །སླར་སྨྲས་པ། ༡ ཨེ་མ་
རྒྱལ་ཀུན་མཁྱེན་བརྩེ་ནུས་པའི་དཔལ། །གཅིག་བསྡུས་རྨད་བྱུང་པདྨ་འཕྲིན་
ལས་དེ། །སྙིགས་དུས་ལྷག་པར་གསལ་བའི་ཟླ་གཞོན་མདངས། །འགྲོ་ཁམས་
ཆུ་གཏེར་དཔལ་དུ་འཕོས་ལ་ལྟོས། །༢ ཟག་པ་ཀུན་བྲལ་ཆོས་དབྱིངས་ཀ་
དག་ཀློང་། །རྣམ་ཀུན་མཆོག་ལྡན་བདེ་སྟོང་ཡེ་ཤེས་ཆེ། །འགག་མེད་རྡོ་རྗེ་
བཙུན་མོའི་སྐུར་བཞེངས་པའི། །མཐིང་འོད་འབར་མའི་ཐུགས་གསང་སྙིང་
པོའི་ཆོས། །༣ གྲོལ་བ་བཞི་ལྡན་ཟབ་གཏེར་རྒྱ་མཚོའི་བཅུད། །ལམ་མཆོག་
རྨད་བྱུང་ཁྲེགས་ཆོད་ལྟ་བའི་གནད། །རྩོལ་མེད་རང་བབ་ངང་ནས་གྲོལ་བའི་
407



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལམ། །མཁའ་འགྲོའི་གསང་མཛོད་གདམས་པ་འདི་ན་མཆིས། ། ༤ སྔོན་
སྨོན་ལས་འཕྲོ་བཟང་པོའི་རྟེན་འབྲེལ་གྱིས། །ཚེ་འདིར་འོད་སྐུར་གྲོལ་འདོད་
སྐལ་ལྡན་རྣམས། །བྱ་རྩོལ་ཞེ་འདོད་ཟད་པའི་གསང་ལམ་ནས། །ཁྱད་ཆོས་
དྲུག་ལྡན་འབྲས་བུ་མངོན་གྱུར་མཛོད། །། འཁྲུལ་བའི་གཟེབ་རྒྱར་ཚུད་པའི་
རྨོངས་བན་བདག །གཞུང་དོན་མཐོང་བའི་བློ་མིག་ལོང་བའི་ཕྱིར། །མ་རྟོགས་
ལོག་རྟོག་འགལ་འཁྲུལ་ཉེས་པའི་ཚོགས། །བླ་མ་ལྷ་དང་སྲུང་མའི་སྤྱན་སྔར་
འཆགས། ། ༦བདག་ཀྱང་དུས་ཀྱི་བསུ་མ་སླེབས་པའི་ཚེ། །ལུས་ཀྱི་མགྲོན་
ཁང་རྣམ་ཤེས་མགྲོན་པོས་བོར། །རྟོག་ཚོགས་ཕྲ་རགས་རང་སར་འགགས་
པའི་དུས། །གདོད་མའི་ནང་དབྱིངས་སིབ་ཀྱིས་འཇུག་པར་ཤོག །༧ འདིར་
འབད་དགེ་བས་མཐའ་ཀླས་འགྲོ་ཀུན་གྱིས། །མི་ཤིགས་གཉུག་མའི་རང་
ཞལ་མངོན་གྱུར་ཏེ། །སྲིད་ཞིའི་མཐའ་ལས་འདས་པའི་ཆོས་དབྱིངས་ཀློང་། །
གཞོན་ནུ་བུམ་སྐུར་གཏན་སྲིད་ཟིན་པར་ཤོག །ཅེས་པའང་གཏེར་ཆེན་བླ་མ་ནམ་སྤྲུལ་
འཇིགས་མེད་ཕུན་ཚོགས་དང་། ཊཱཀྐི་ཏཱ་རེ་ལྷ་མོ་ཟུང་གིས་ལྷ་རེག་སྲིད་དུ་རིང་བས་སྣ་དྲངས་ཏེ་བཀའ་
གསུང་སྤྱི་བོར་བབས་པ་བཟློག་མ་ནུས་པ་དང་། གཞན་ཡང་རྡོ་རྗེའི་མཆེད་གྲོགས་ལྷག་བསམ་དང་། དགེ་
ལེགས་ཉི་མ། ལྷུན་གྲུབ་སོགས་ཀྱིས་ཡང་ཡང་བསྐུལ་བའི་རྟེན་འབྲེལ་ལ་བརྟེན་ནས་ཆུ་སྟོད་ཟླ་བའི་ཚེས་
བཅུ་ལ་པན་ཡག་དབོན་སྤྲུལ་བསྟན་པའི་དབང་ཕྱུག་གིས་ཆོས་སྡེ་ཆེན་པོ་ཀ་དག་སྤྲོས་བྲལ་གླིང་གི་སྒྲུབ་
ཁང་འོད་གསལ་ཆོས་ཉིད་གླིང་དུ་མཚམས་དམ་རྒྱ་བྱས་པའི་ཐུན་བར་མཇུག་རྫོགས་པར་བྱས་པ་འདིས་
408



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་མཐིང་འོད་འབར་མའི་ཉེ་བརྒྱུད་ཟབ་ཏིག་གི་འགྲེལ་བ། པ
ཀྱང་མཐོང་ཐོས་དྲན་རེག་གི་སེམས་ཅན་ཐམས་ཅད་ཀྱིས་རང་བྱུང་རིག་པའི་རང་ཞལ་མྱུར་དུ་མཇལ་བའི་
རྒྱུར་གྱུར་ཅིག །དགེའོ། །དགེའོ། དགེའོ། །
)
/ /S
(10)
RY
139）
༢༤
སྨPjyL1WNA
(ཚ༽
་
A
T]
51 A16 ! livE ། ffi[4]LAtIE!: L11 FILEY MILAI5Yail
409



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
410



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
༄༅། །རྫོགས་པ་ཆེན་པོའི་རྒྱུད་གདམས་ངག་དྲི་མེད་
འོད་ཀྱི་ཐིག་ལེའི་སྤྱི་དོན་ས་བོན་ཙམ་བཀྲལ་བ་
འཁྲུལ་བ་རང་གྲོལ་ཞེས་བྱ་བ་
བཞུགས།
སྤྲོས་པ་ཀུན་བྲལ་གཉུག་མའི་ནང་དབྱིངས་སུ། །རིག་པ་བཅུད་དུ་སྨིན་པའི་
ཀུན་ཏུ་བཟང་། །རང་བྱུང་སེམས་ཉིད་ངོ་བོར་བྱང་ཆུབ་པ། །རང་ཞལ་མཇལ་
བ་ལ་བཟླའི་ངང་ནས་མཆོད། །གཞི་སྣང་འོད་གསལ་ལྷུན་གྲུབ་ཆེན་པོའི་
ངང་། །ཁ་སྦྱོར་བདུན་ལྡན་མི་ཤིགས་རྟག་པའི་དཔྱིད། །རབ་འབྱམས་རྒྱལ་
བ་སྤྲོ་དང་བསྡུ་པའི་བདག །རྡོ་རྗེ་སྙེམས་མའི་ཐབས་སུ་ཤར་དེར་འདུད། །
འབུམ་ཕྲག་དྲུག་ཅུའི་སྒྲར་དྲངས་རྫོགས་ཆེན་རྒྱུད། །གསང་གསུམ་འཕྲུལ་
གྱིས་བསྡུ་བའི་མི་ཕམ་མགོན། །གཞོན་ནུ་བུམ་པའི་སྐུ་རུ་བྱང་ཆུབ་པ། །དགའ་
རབ་དགྱེས་པ་རྡོ་རྗེ་གཏན་གྱི་སྐྱབས། །སངས་རྒྱས་གཉིས་པ་དཔལ་ལྡན་
པདྨ་སྐྱེས། །དབྱིངས་ཡུམ་མཚོ་རྒྱལ་དགའ་མར་དགྱེས་རོལ་པའི། །ཟུང་འཇུག་
རྡོ་རྗེའི་བཀའ་རྟགས་ཕྱག་རྒྱའི་བྱིན། །མི་ཤིགས་སྙིང་གི་དབུས་སུ་བརྟན་པར་
གྱིས། །ཆོས་ཀྱི་རྒྱལ་པོ་ཚངས་པ་ལྷའི་མེ་ཏོག །མཁར་ཆེན་དགའ་མ་ཕྱི་དུས་
411



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གདུལ་བྱའི་ཆེད། །གཏེར་འབྱིན་སྟངས་དཔྱལ་གཟུགས་སུ་གར་བསྒྱུར་བ། །
མཚུངས་མེད་ཆོས་རྗེ་ཡབ་ཡུམ་གཙུག་གིས་མཆོད། །སྡེ་གསུམ་ཀློང་དགུའི་
གདམས་ངག་བདུད་རྩིའི་རྒྱུན། །དམན་ལོག་ཐེག་པས་དྲི་མས་མ་གོས་པ། །
དཔེ་མེད་འོད་གསལ་ཡང་གསང་ཐིག་ལེའི་སྐོར། །ཟབ་མོའི་ལམ་འདིར་ཞུགས་
ལ་སྤྲོ་བ་འཕེལ། །འོན་ཀྱང་བདག་བློ་ཁབ་ཀྱི་བུ་ག་ལ། །ཟབ་རྒྱས་གདམས་
པའི་དར་ཡུག་ཤོངས་མིན་པས། །འདི་ན་སྤྱི་དོན་དར་གྱི་སྐུད་པ་ཙམ། །དད་
གསུམ་སོར་རྩེར་བཏེགས་པའང་རྟེན་འབྱུང་མཐུ། །རབ་ཕྲའི་མེ་ཡིས་རི་བོ་
བསྲེག་པ་བཞིན། །དུས་བབས་ཟབ་གཏེར་ཐེག་རྩེ་རྫོགས་པ་ཆེའི། །ཚིག་
བཅད་རེས་ཀྱང་སྲིད་པ་ཧྲིལ་བོ་རུ། །བགྱིད་པ་བསྔགས་སོ་སྐལ་བཟང་དང་
བས་ལོངས། །ཞེས་ཡུལ་དམ་པར་མཆོད་པར་བརྗོད་ཅིང་འགྲེལ་བ་ལ་འཇུག་
པར་སེམས་བསྐྱེད་ནས་གང་སྨྲ་བར་བྱེད་པ་ལ་གསུམ། དང་པོ་གདམས་པ་
ལ་འཇུག་པའི་སྒོ་སྔོན་འགྲོ། གཉིས་པ་གདམས་པའི་དོན་གསལ་བ་དངོས་
གཞི། གསུམ་པ་གདམས་པའི་གནད་བསྡུ་བ་མཇུག་དོན་ནོ། །དེ་ཡང་དང་
པོ་ཐོག་མར་གདམས་པ་ལ་འཇུག་པའི་སྒོ་སྔོན་འགྲོ་བསྟན་པ་ལ་གསུམ་སྟེ།
ལོ་རྒྱུས་ཀྱི་གླེང་བསླང་བ། མཚན་གྱི་དོན་བསྟན་པ། སྤྱི་དོན་མདོར་བསྡུས་
སུ་བརྗོད་པའོ། །དང་པོ། གླེང་གཞི་ནི། ཉི་ཟླ་ཁ་སྦྱོར་ལས། ལོ་རྒྱུས་དོན་
གྱིས་མ་བཤད་ན། །གསང་ཆེན་ངེས་པའི་བཀའ་འདི་ལ། །ཡིད་མི་ཆེས་པའི་
412



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
སྐྱོན་དུ་འགྱུར། །རྩ་བའི་དོན་གྱིས་མ་བཤད་ན། །ཆོས་རྣམས་རིག་པར་མི་
འདུས་པས། །མཐའ་ཡས་པ་ཡི་སྐྱོན་དུ་འགྱུར། །ཡོ་གའི་དོན་གྱིས་མ་བཤད་
ན། །ཐེག་པའི་རུ་ཤན་མི་ཕྱེད་པས། །ཆེ་ཆུང་རིམ་པ་དོན་མེད་འགྱུར། །ཚིག་
གི་དོན་གྱིས་མ་བཤད་ན། །རྒྱུད་རྣམས་རིམ་པར་གསལ་བའི་ཕྱིར། །འབྲུ་
མི་ཆོམ་པའི་སྐྱོན་དུ་འགྱུར། །དགོས་ཆེད་དོན་གྱིས་མ་བཤད་ན། །རྫོགས་
ཆེན་བྱ་རྩོལ་མེད་པ་ལ། །དོན་མེད་པ་ཡི་སྐྱོན་དུ་འགྱུར། །ཞེས་པ་ལྟར་གདམས་
པ་འདི་ཉིད་ཀྱི་བྱུང་བ་ཚིག་ཉུང་དོན་འདུས་སུ་བརྗོད་པར་བྱ་སྟེ། འོད་གསལ་
རྫོགས་པ་ཆེན་པོའི་མན་ངག་རྗེན་པར་སྟོན་པའི་རྒྱུད་འདི་ཉིད་གཏེར་དུ་བཞེས་
པ་པོ་ནི་ཨོ་རྒྱན་ནམ་མཁའ་གླིང་པ་ཡབ་ཡུམ་སྟེ། རིག་འཛིན་སྟག་ཤམ་རྡོ་
རྗེའི་གཏེར་ལུང་ལས། རྒྱལ་དབང་པདྨའི་རྒྱལ་ཚབ་འགྲོ་བའི་མགོན༔ རྒོད་
ལྡེམ་སྤྲུལ་པ་ཚེ་མིང་སྤྲེལ་ལོ་བས ཟབ་གཏེར་ནམ་མཁའ་མཛོད་ཀྱི་སྒོ་
འཕར་འབྱེད འབྲེལ་ཚད་རྔ་ཡབ་དཔལ་རིར་འདྲེན་པ་འབྱུང༔ ཞེས་གཏེར་
ཆེན་ནམ་མཁའ་གླིང་པ་མཆོག་གི་དགུང་སྙིང་དང་ཆུང་དུས་ཀྱི་མཚན་དང་
མཛད་པ་བཅས་བསྟན་པ་དང་། བདུད་འཇོམས་པས། རྒྱལ་ཡུམ་ཕག་མོ་
མཚོ་རྒྱལ་ཟུང་གི་སྤྲུལཿ མདོ་ཁམས་ཌཱཀྐི་སུ་ཁའི་མཚན་འཆང་བ༔ གང་གི་
སྐྱེ་སྤྲུལ་སྔགས་སྐྱེས་ཏཱ་རེ་ཡི༔ མཛད་འཕྲིན་འཕགས་བོད་ཙཱ་ནའི་ཕྱོགས་སུ་
རྒྱས འབྲེལ་ཚད་མཁའ་སྤྱོད་ཞིང་དུ་འདྲེན་པ་འབྱུངཿ ཞེས་མཁའ་འགྲོ་
413



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རིན་པོ་ཆེ་ལུང་དུ་བསྟན་པ་དང་། སྤྲུལ་བའི་གཏེར་སྟོན་རྣམ་གཉིས་གདན་
ས་གཅིག་ཏུ་ཞལ་འཛོམས་ཤིང་དུས་སྙིགས་ཀྱི་རྒུད་པ་བསལ། བསྟན་པའི་
རྒྱལ་མཚན་བསྒྲེངས། གཏེར་རྙིང་ཕྱོགས་བརྒྱར་སྤེལ། གཏེར་སར་གཏན་
ལ་ཕབ། དགེ་འདུན་པའི་སྡེ་སྤེལ། འབྲེལ་ཚད་ཐར་བར་སྦྱོར་བ་སོགས་ཀྱི་
མཛད་པ་སྟོན་པའི་ཚུལ་ཡང་། གཏེར་ཆེན་འཕྲིན་ལས་གླིང་པའི་གནས་ཡུལ་
ཉེར་བཞིའི་ལུང་བྱང་ལས། རྡོའི་སྦས་ཡུལ་ཟླ་གམ་སུམ་བརྩེགས་དརཿ ཡུལ་
ཉེར་བཞིའི་བཀོད་པ་ཡོངས་སུ་རྫོགསཿ མ་མཁའ་འགྲོ་བྱེ་བ་འདུ་བའི་གནས
དཔལ་པདྨ་འོད་དང་ཁྱད་མ་མཆིསཿ མགོན་གུ་རུ་ཡབ་ཡུམ་སྤྲུལ་བའི་གར
མཚན་ཨ་་ཏཱ་རེ་ཐབས་ཤེས་ཟུངཿ ལས་སྨོན་ལམ་མཉམ་དུ་ཁེལ་ནུས་
གཏེར་གསར་རྙིང་གི་བསྟན་པ་ཕྱོགས་བཅུར་སྤེལཿ འབྲེལ་ཚད་ཀུན་རྔ་ཡབ་
དཔལ་རིར་འདྲེན༔ ཞེས་དང་། ཁམས་གཙང་གཏེར་སྟོན་རང་བྱུང་སེམས་
ཉིད་རྡོ་རྗེའི་གཏེར་ལུང་ལས། པདྨའི་ཐུགས་སྤྲུལ་རིག་འཛིན་ཨgའི་མཚན
མཚོ་རྒྱལ་དངོས་སྣང་ཏཱ་རེའི་མཚན་འཆང་བསཿ དབང་ཆེན་སྤྲེལ་ལ་གཏེར་
བཅུད་བདུད་རྩི་འགྱེད གཡུ་རྩེའི་མཚོ་ནས་རིན་ཆེན་སྒྲོམ་བུ་རྙེད༔ དབང་
གི་འཕྲིན་ལས་ཕྱོགས་མཐར་རྒྱས་པར་འགྱུར༔ ཁྱད་པར་གསང་བ་མན་ངག་
ཟབ་མོ་ཡིསཿ ཚེ་འདིར་གྲོལ་བ་ཐོབ་པ་སྟོང་ཕྲག་ལཿ ཞེས་སོགས་ཚད་ལྡན་
གཏེར་གྲུབ་དུ་མས་ལན་གཅིག་མ་ཡིན་པར་ལུང་གིས་བསྔགས་པའི་སྐྱེས་
414



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
མཆོག་དམ་པ་ཡབ་ཡུམ་ཟུང་གི་ངོ་མཚར་བའི་རྣམ་ཐར་རྒྱ་མཚོ་ལྟ་བུ་ཞིག་ལས་
ཆུ་ཡི་རྡུལ་ཙམ་ཞིག་བརྗོད་ཅིང་སྐལ་ལྡན་དད་པ་འཕེལ་བའི་རྟེན་འབྲེལ་
བསྒྲིགས་ནས། དེ་རྣམ་གཉིས་ཀྱི་ཟབ་གཏེར་འདི་ཉིད་ཇི་ལྟར་བྱུང་བའི་ཚུལ་
ནི་དབྱིངས་སྤྲོས་པ་དང་བྲལ་བའི་ཐུགས་གཉིས་སུ་མེད་པ་ཀུན་བཟང་གདོད་
མའི་མགོན་པོའི་ཡེ་ཤེས་རང་བྱུང་རང་ཤར་གྱི་ཚུལ་དུ་བྱུང་བའི་རྒྱལ་བ་དགོངས་
པའི་བརྒྱུད་པ་རྫོགས་ཤིང་། འོད་གསལ་གྱི་སྣང་བ་འབྱམས་སུ་ཀླས་པ་ལས་
རྗོད་བྱེད་སྒྲ་ཚིག་ཡི་གེ་གསུང་གི་རྣམ་པར་གྲགས་པས་རིག་འཛིན་བརྡ་ཡི་
བརྒྱུད་པ་ལྡན་ཞིང་། འགྲོ་འདུལ་སྤྲུལ་བའི་སྐུ་ལ་སྣང་ཚུལ་དུ་གཏེར་གྲུབ་
རིག་འཛིན་བརྒྱུད་པས་གདམས་གཏད་ཀྱི་རོལ་མོ་འབུམ་དུ་དཀྲོལ་ཞིང་ནང་
གི་ཡེ་ཤེས་མངོན་དུ་གྱུར་བས་གང་ཟག་སྙན་ཁུང་གི་བརྒྱུད་པ་མངའ་བ་ལགས་
སོ། །དེ་ལྟར་བརྒྱུད་གསུམ་གཅིག་དུ་འདུས་པའི་ཟབ་ཆོས་འདི་ཉིད་རྒྱལ་བ་
ཐབས་མཁས་ལ་ཐུགས་རྗེ་ཆེན་པོས་འཛད་པ་མེད་པའི་ཆོས་གཏེར་ནམ་
མཁའ་མཛོད་ཀྱི་རང་བཞིན་ཅན། ཕྱི་འབྱུང་ལྔའི་ཁམས་དང་ནང་དགོངས་
པའི་དབྱིངས་སུ་མི་འགྱུར་བའི་རྒྱ་ཡིས་བཅིངས་ཏེ་སྦས་ཡོད་པ་དག ཇི་སྐད་
དུ་གསང་སྙིང་ལས། ངོ་མཚར་ཆོ་འཕྲུལ་རྨད་ཀྱི་ཆོས། །གཞན་ནས་ཡོད་
ཡོང་མ་ཡིན་ཏེ། །ཐབས་ལ་བརྟེན་པའི་ཤེས་རབ་ཉིད། །དེ་ལྟ་བུ་ཡི་ངང་ནས་
འབྱུང་། །ཞེས་དང༌། གསང་ཆེན་བསྟན་པ་འབྱུང་བའི་དུས་དྲུག་ཏུ་སྔགས་
415



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཀྱི་རྒྱུད་རང་བྱུང་དུ་ཤར་ཞེས་རྡོ་རྗེ་འཆང་གིས་བདེན་པར་གསུང་པའི་ལྗགས་
དྲི་མ་མེད་པས་བསྟན་པ་ལྟར། འདིར་ཡང་ཕྱོགས་བཅུའི་སངས་རྒྱས་དང་
བྱང་ཆུབ་སེམས་དཔའ་སྤྱི་དང་ཁྱད་པར་གངས་ལྗོངས་བོད་ལ་ལས་སྨོན་རྟེན་
འབྲེལ་གྱིས་སངས་རྒྱས་གཞན་ལས་འཕྲིན་ལས་ཀྱི་འཇུག་པ་ཡངས་པ་སྙིང་
རྗེའི་རང་གཟུགས་སྤྱན་རས་གཟིགས་དང་ཨོ་རྒྱན་ཆེན་པོ་པདྨ་སམྦྷ་ཝ་ཡབ་
ཡུམ་གྱིས་བཀའ་ཡི་ཕོ་ཉ་མཆོག་ཏུ་གྲུབ་པ་རྣམས་དག་དང་མ་དག་པའི་རྣམ་
པ་དུ་མས་ཟབ་གཏེར་གྱི་སྒོ་འཕར་ཡངས་པོར་ཕྱེས་ཤིང་འགྲོ་བ་ཐབས་ཀྱིས་
འདུལ་བར་གསུངས་ཏེ། གུ་རུའི་རྣམ་ཐར་རྡོ་རྗེའི་སྒྲ་དབྱངས་ལས། པདྨའི་
ཐུགས་སྤྲུལ་ཆ་ལུགས་མ་ངེས་པསཿ སྔགས་པ་དགེ་སློང་རྣལ་འབྱོར་མི་དཔོན་
དངཿ ཡུལ་གཙོ་ཞིག་པོ་དགེ་སློང་མ་ཡི་ཚུལ༔ གང་འདུལ་དེར་སྟོན་འབྱུང་
ལུང་གྲངས་མང་གསུངསཿ ཞེས་དང་། མི་འགྱུར་རྡོ་རྗེའི་གཏེར་བྱོན་གསང་
བ་ཡེ་ཤེས་ལས། ཁ་བ་ཅན་གྱི་རྒྱལ་ཁམས་འདིརཿ གཏེར་ཆེན་གཏེར་ཕྲན་
བྱེ་བ་སྦསཿ ལས་ཅན་འཕྲད་པར་སྨོན་ལམ་བཏབཿ ཅེས་པ་ལྟར། གུ་རུའི་
ཐུགས་སྲས་ལས་ཅན་དག་པའི་འཁོར་ལྔའི་རྨད་བྱུང་ཐུགས་བསྐྱེད་བདེན་པ་
ཆེན་པོའི་མཐུས་མི་བཟད་སྙིགས་མ་ལྔ་བདོ་བའི་དུས་འདིར་རྒྱལ་བ་ཞི་ཁྲོའི་
དཀྱིལ་འཁོར་མ་ལུས་པ་རྫོགས་པའི་རྡོ་རྗེ་སློབ་དཔོན་བདག་པོ་ཆེན་པོ་གཏེར་
འབྱིན་ཆོས་ཀྱི་རྒྱལ་པོ་ཡབ་ཡུམ་གྱི་རྣམ་པར་བཞེངས་ཤིང་། རྩ་གསུམ་རྒྱལ་
416



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
བ་རབ་འབྱམས་ཞལ་གཟིགས་ཤིང་གཏད་པའི་ཟབ་གཏེར་དམ་སེལ་གྱི་དྲི་
མས་མ་གོས། མཁའ་འགྲོའི་ཁ་རླངས་མ་ཡལ། རིང་བརྒྱུད་ཀྱི་དོན་འདུས་
པ༑ ཉེ་བརྒྱུད་ཀྱི་ཁུངས་བཙུན་པ། དུས་བབས་ཀྱི་ཟབ་ཆོས་ཁྱད་པར་བ་འདི་
ཉིད་ཡབ་ཡུམ་གཉིས་སུ་མེད་པའི་འོད་གསལ་དགོངས་པའི་གསང་མཛོད་ཆེན་
པོ་ལས་རང་བྱུང་དུ་ཤར་བ་ཡིན་པས་བྱིན་རླབས་ཀྱི་ཚན་ཁ་རྨད་དུ་བྱུང་བ་
ཡོད་དོ། །གཉིས་པ་ནི། རྩ་བར་གདམས་ངག་དྲི་མེད་འོད་ཀྱི་ཐིག་ལེ་བཞུགས་
སོ། །ཞེས་པས་བསྟན་ཏེ། རྒྱུད་སྡེ་དག་ན། རྒྱུད་ནི་རྒྱུད་གཞན་གྱིས་ཤེས་
པར་བྱ་སོགས་ལྡེམ་དགོངས་དང་དྲང་དོན་གྱི་རྒྱ་ཡིས་བསྡམས་ཏེ་སྦས་པའི་
ཚུལ་དུ་བཞུགས་པའི་ཉམས་ལེན་གྱི་རིམ་པ་འདིར་གབ་པ་བྱུང་། ཡོ་བ་བསྲང་།
ཆད་པ་བསབ། སྙིང་པོ་བསྡུས། ཟབ་དོན་དྲིལ་ཏེ་སྐལ་ལྡན་གཅིག་གིས་
ཉམས་ལེན་བྱེད་ལ་དཀའ་བ་མེད་པར་ཁ་གསལ་ལ་འཛིན་བདེ་བ། དོན་
ཚང་ལ་ཚིག་ཉུང་པ། ཐབས་སླ་ལ་གྲོལ་མྱུར་བ་སོགས་ཀྱི་ཁྱད་ཆོས་ལྡན་པས་
ན་གདམས་ངག་གི་མཆོག་ཏུ་གྱུར་ལ། དགོས་པའང་རྒྱུད་ལས། རིག་པའི་ཡེ་
ཤེས་ཀུན་ལ་ཁྱབ་ཀྱང་ཆོས་ཀྱི་སྐུ་མན་ངག་ལ་ཐུག ཅེས་དང་། གྲུབ་པའི་
དབང་ཕྱུག་གིས། དོན་དམ་ལྷན་ཅིག་སྐྱེས་པའི་ཡེ་ཤེས་ནི། །ཚོགས་བསག་
སྒྲིབ་པ་དག་པའི་ལག་རྗེས་དང་། །རྟོག་ལྡན་བླ་མའི་བྱིན་རླབས་ཁོ་ན་ལས། །
ཐབས་གཞན་བརྟེན་པ་རྨོངས་པར་ཤེས་པར་བྱ། །ཞེས་པ་ལྟར་རྒྱལ་བ་རྣམས་
417



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཀྱི་དགོངས་པའི་བྱིན་རླབས་ལས་རང་རྡོལ་དུ་བྱུང་བའི་དུས་བབས་ཀྱི་ཟབ་
ཆོས་འདི་ལྟ་བུའི་མན་ངག་ལ་བསྟེན་ན་ཚེ་གཅིག་སངས་རྒྱས་འགྲུབ་པའི་
དགོས་པ་ཡོད་དོ། །བསྟན་བྱ་ནི། མདོ་རྒྱུད་ཀུན་ན་ཁམས་བདེ་གཤེགས་
སྙིང་པོའམ་རང་བཞིན་གཞིར་བཞུགས་ཀྱི་སངས་རྒྱས་དེ་ཉིད་འདིར་རིག་པ་
གཅེར་བུ་དེ་ཉིད་ལས་གཞན་དུ་མི་འདའ་བ་ཤེས་ནས་གཞིར་བཞེངས་སུ་
སངས་རྒྱས་པར་གསུངས་ཤིང་། དེ་ཐབས་ཅི་ལ་བརྟེན་ནས་ངོ་ཤེས་ན་ཐེག་
པ་རིམ་དགུའི་རྩེ་མོར་གྱུར་པ། རྫོགས་པ་ཆེན་པོ་ཨ་ཏི་ཡོ་ག་ནངས་བསྒོམ་ན་
ནངས་སངས་རྒྱས། ནུབ་བསྒོམ་ན་ནུབ་སངས་རྒྱས། སྐལ་ལྡན་ལས་ཅན་མ་
བསྒོམས་ཀྱང་ཐོས་པ་ཙམ་གྱིས་ངེས་པར་གྲོལ་བར་བྱེད་པ་ཡེ་ནས་གྲོལ་བའི་
རིག་པ་དྲི་མེད་དེ་ཀ་དག་ཁྲེགས་ཆོད་ཀྱི་གདམས་པ་དང་། འོད་ཀྱི་ཐིག་ལེ་
སྟེ་ལྷུན་གྲུབ་འོད་གསལ་ཐོད་རྒལ་གྱི་མན་ངག་གོ །འདིར་དངོས་བསྟན་ཀ་
དག་ཁྲེགས་ཆོད་དེ་དེའི་གདམས་པ་ཉམས་སུ་བླངས་ནས་གདེངས་སུ་གྱུར་
བའི་ཚེ་སྦས་དོན་ཐོད་རྒལ་གྱི་སྣང་བ་བཞི་ཡང་རྫོགས་མྱུར་ཞིང་མིག་འཕྲུལ་
ལྟ་བུར་འཇའ་ལུས་རྡོ་རྗེའི་གོ་འཕང་མངོན་དུ་བྱེད་པར་འགྱུར་བས་ན་དང་
པོ་འདིར་བཞུགས་པའི་ཁྲེགས་ཆོད་ཀྱི་ལྟ་སྒོམ་སྤྱོད་པའི་ཚུལ་ཤེས་པར་བྱའོ་
ཞེས་གདམས་སོ། །གསུམ་པ་ནི། དང་པོ་འདིར་གཞི་བདེ་གཤེགས་སྙིང་པོ་
གཏན་ལ་ཕབ་ནས་ཀ་དག་གི་ལྟ་བའི་དོན་ལ་ངེས་ཤེས་སྐྱེ་ཞིང་གདེང་ཐོབ་
418



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
པ༑ ལམ་བསྒོམ་པ་ཁྲེགས་ཐོད་གཉིས་ཀྱི་ཐུན་མོང་གི་མན་ངག་ཅོག་བཞག་
བཞི་སོགས་ཀྱི་གནད་ལ་བརྟེན་ནས་ཉམས་ལེན་གྱི་གེགས་རང་བསལ་ཏེ་
ཉམས་རྟོགས་ཀྱི་ཡེ་ཤེས་གོང་དུ་འཕེལ་ཞིང་སྒོམ་པའི་རྩལ་རྫོགས་པ། དེའི་
མཐུ་ལས་སྒྲིབ་གཉིས་གྲི་ཟད་བརྡར་ཟད་དུ་སོང་ནས་འབྲས་བུ་རྩོལ་མེད་སྐུ་
གསུམ་གྱི་གོ་འཕང་མངོན་དུ་བྱེད་ཚུལ་བསྟན་ཏོ། །བཤད་ཚུལ་ཡང་། རིག་
པ་རང་གྲོལ་ལས། ཁྱུང་ཆེན་མཁའ་ལྡིང་ལྟ་བུའི་བློས། །དོན་གྱི་ཁོག་རྣམས་
ཕུབ་སྟེ་བཤད། །སྟག་མོའི་མཆོང་སྟངས་ཤེས་རབ་ཀྱིས། །དོན་གྱི་ས་ཆེན་
བཅད་དེ་བཤད། །རུས་སྦལ་ནུར་འགྲོས་ལྟ་བུའི་བློས། །ཡི་གེའི་འབྲུ་རྣམས་
ཆོམ་པ་བཤད། །ཅེས་ཡན་ལག་བཞི་ལྡན་གྱི་ཚུལ་ཏུ་བཤད་པ་སྟེ། དང་པོ་
འོད་གསལ་རྫོགས་པ་ཆེན་པོའི་ལྟ་སྒོམ་སྤྱོད་པ་གསུམ་གྱི་དོན་གྱིས་ཁོག་དབུབ།
དེ་གཞི་ལམ་འབྲས་བུ་གསུམ་དང་སྦྱར་ཏེ་དཀྱུས་ཀྱི་ས་བཅད། ཚིགས་སུ་
བཅད་པ་རེ་རེ་བཞིན་བསྡུས་དོན་ཚིག་འགྲེལ་དང་རྒྱས་པ་དོན་འགྲེལ་རེ་རེ་
འགྲོགས་ནས་ཚིག་གི་དོན་བཤད། དེ་ཡང་ཚིག་ལ་འབྱམས་ཏེ་མན་ངག་
གི་གོ་བ་སྟོར་བ་དང་རང་ལྟ་མཆོག་འཛིན་གྱི་མདོ་རྒྱུད་དང་རྒྱབ་གྱེས་པ་ལྟ་
བུ་མ་ཡིན་པར་རྫོགས་པ་ཆེན་པོའི་རྒྱུད་དང་རིག་འཛིན་བརྒྱུད་པའི་ཞལ་ལུང་
ལ་བརྟེན་མན་ངག་གི་དོན་བསྡུ་བའོ། །གཞི་ལྟ་བ་གཏན་ལ་ཕབ་པ་ལ་གཉིས།
གཞི་སྐུ་གསུམ་གྱི་བཞུགས་ཚུལ་མདོར་བསྟན་པ། བདེ་གཤེགས་སྙིང་པོའི་
419



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དོན་ཆེད་དུ་བཤད་པའོ། །དང་པོ་ལའང་གཉིས། ཚིག་འགྲེལ་བསྡུས་ཏེ་
བསྟན་པ་དང་། ཅུང་ཟད་བཀྲལ་བའི་དོན་འགྲེལ་ལོ། །དང་པོ་ཚིག་འགྲེལ་ནི།
རྩ་བར། ཨེ་མཿ བརྗོད་མེད་མི་ཤིགས་གཉུག་མའི་ཕོ་བྲང་ནས༔ ང་ནི་རང་
རིག་དོན་གྱི་མཁའ་འགྲོ་མ༔ ཛྷཱ་ན་ས་ར་བདེ་སྟོང་སྒྲོལ་མ་ཡིན༔ ཞེས་ཨེ་
མ་ཤིན་ཏུ་ངོ་མཚར་བ་ཆོས་ཉིད་ཀྱི་གཤིས་ལུགས་སྨྲ་བསམ་བརྗོད་དུ་མེད་
པ་མི་ཤིགས་རྡོ་རྗེའི་ཆོས་བདུན་དང་མཚུངས་ལྡན་གྱི་འོད་གསལ་གཉུག་མའི་
ཕོ་བྲང་ནས། ཡུལ་དང་ཡུལ་ཅན་གྱི་འཛིན་པ་དབྱིངས་སུ་ཞིག་ཀྱང་ཡེ་ཤེས་
ལྔ་ཡི་ངོ་བོར་བཞུགས་པ་ང་ནི་མ་བཅོས་རང་བྱུང་གི་རིག་པ་གཅེར་བུ་ཞེས་
བྱ་ལ་མཚོན་བྱེད་དཔེ་དང་རྟགས་ལས་འདས་ཤིང་དོན་དམ་ཆོས་ཉིད་ཀྱི་མཁའ་
ལ་ཐུགས་རྗེའི་ཤུགས་ཀྱིས་འགྲོ་བའི་མཁའ་འགྲོ་མ་ཞེས་བྱའོ། །དེ་ཡང་སྟོང་
པ་བྱིང་ཆད་ཙམ་མ་ཡིན་པར། གཞི་གནས་ཡེ་ཤེས་གསུམ་ལྡན་ཀྱི་ཚུལ་དུ་
བཞུགས་ཏེ་ངོ་བོ་སྟོང་པའི་ཡེ་ཤེས་ཆོས་སྐུ་ཀུན་ཏུ་བཟང་མོ། རང་བཞིན་
གསལ་བའི་ཡེ་ཤེས་ལོངས་སྐུ་རྡོ་རྗེ་ཕག་མོ། ཐུགས་རྗེ་ཀུན་ཁྱབ་ཀྱི་ཡེ་ཤེས་
སྤྲུལ་སྐུ་མཐིང་འོད་འབར་མའམ་ཛྙཱ་ན་ས་ག་ར་སྟེ་ཡེ་ཤེས་མཚོ་རྒྱལ། དེ་དག་
སོ་སོར་བྱར་མེད་པ་བདེ་སྟོང་གཉིས་སུ་མེད་པའི་ཡེ་ཤེས་འཕྲིན་ལས་འདུས་
པའི་རང་གཟུགས་རྗེ་བཙུན་སྒྲོལ་མ་ཡིན་ནོ་གསུངས། གཉིས་པ་དོན་འགྲེལ་
ནི༑ དེ་ལྟར་བསྟན་པའི་ཡེ་ཤེས་གསུམ་ནི་ཐེག་ཆེན་མདོ་སྡེ་རྣམས་ཀྱི་སྦས་
420



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
དོན། གསང་བ་སྔགས་ཀྱི་ཐེག་པའི་ངེས་དོན། འོད་གསལ་རྫོགས་པ་ཆེན་
པོར་རྗེན་པར་བསྟན་པ་ཡིན་ཏེ། ཀུན་བྱེད་ལས། རྒྱལ་བ་ཀུན་གྱི་སྙིང་པོ་
སྐུ་གསུམ་སྟེ། །ང་ཡི་རང་བཞིན་མ་བཅོས་ཆོས་སྐུར་གྲུབ། །ང་ཡི་ངོ་བོ་མ་
བཅོས་ལོངས་སྤྱོད་རྫོགས། །ང་ཡི་ཐུགས་རྗེ་མངོན་བྱུང་སྤྲུལ་སྐུ་གསུམ། །
བཙལ་ནས་གྲུབ་པའི་འབྲས་བུ་བསྟན་པ་མིན། །ཞེས་དང་། ཐལ་འགྱུར་
ལས། ཐོག་མའི་ངོ་བོ་རང་བཞིན་དང་། །ཐུགས་རྗེ་གསུམ་དུ་གནས་པ་ཡིན། །
ཞེས་དང༌། ཐེག་ཆེན་མདོ་སྡེ་ཚངས་པ་ཁྱད་སེམས་ཅན་གྱིས་ཞུས་པ་ལས།
ཆོས་རྣམས་ཐམས་ཅད་ཀྱི་རང་བཞིན་དེ་གང་ཡིན་ཞེ་ན། ཆོས་ཐམས་ཅད་
ནི་སྟོང་པ་ཉིད་ཀྱི་རང་བཞིན་ཅན་ཏེ་དམིགས་པ་དང་བྲལ་བའོ། །ཆོས་ཐམས་
ཅད་ནི་མཚན་མ་མེད་པའི་རང་བཞིན་ཅན་ཏེ་རྟོག་པ་དང་བྲལ་བའོ། །ཆོས་
ཐམས་ཅད་ནི་སྨོན་པ་མེད་པའི་རང་བཞིན་ཅན་ཏེ་བླང་བ་མེད་པ་དོར་བ་མེད་
པའི་རང་བཞིན་ཅན་ཏེ་རྣམ་པར་རྟོག་པ་ནུས་པ་མེད་པ། ཤིན་ཏུ་ངོ་བོ་ཉིད་
དང་བྲལ་བ་ཡིན་ཏེ། དེ་ནི་རང་བཞིན་གྱིས་འོད་གསལ་བའོ། །འཁོར་བའི་
རང་བཞིན་གང་ཡིན་པ་དེ་མྱ་ངན་ལས་འདས་པའི་རང་བཞིན་ཡིན་ནོ། །མྱ་
ངན་ལས་འདས་པའི་རང་བཞིན་གང་ཡིན་པ་དེ་ཆོས་ཐམས་ཅད་ཀྱི་རང་བཞིན་
ཡིན་ཏེ། དེ་ཕྱིར་སེམས་རང་བཞིན་གྱིས་འོད་གསལ་བའོ། །ཞེས་སོགས་
ཐེག་ཆེན་མདོ་སྔགས་གཉིས་ཀྱི་བསྟན་བྱའི་ཡེ་ཤེས་གསུམ་གྱི་དང་པོ་ངོ་བོ་
421



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྟོང་པའི་ཡེ་ཤེས་ནི། རང་ཤར་ལས། དབྱིངས་དེའི་ངོ་བོ་སྟོང་པའོ། །ཞེས་
གསུངས་པ་ལྟར་གཞི་དབྱིངས་སྤྲོས་པའི་མཐའ་ཐམས་ཅད་དང་བྲལ་བའི་ངོ་
བོ་སྟོང་པ་ཉིད་ཀྱི་རང་བཞིན་དུ་གནས་ཤིང་། དེ་ཡང་ངོ་བོ་ཀ་ནས་དག་པའི་ཆ་
ནས་སྟོང་ཞིང་། དངོས་པོར་སྣང་བ་མེད་ཀྱང་ཕྲ་བའི་ཡེ་ཤེས་སམ་རིག་པའི་
གདངས་ཀྱི་རང་འོད་མ་འགགས་པས་རང་ཆས་སུ་ཡོད་པ། དེ་ཉིད་བྱ་རྩོལ་
གྱིས་མ་བསྐྱེད་པར་རང་བཞིན་ལྷུན་གྱིས་གྲུབ་པས་སྣང་བ་ཐམས་ཅད་ཀྱི་
འཆར་གཞིར་གནས་ཀྱང་རང་ངོ་ལ་ཕྱིར་གསལ་ཀྱི་མཚན་མ་རིས་ཅན་གྱི་འོད་
དང་། སྐུ་དང་། ཁ་དོག་དབྱིབས་སོགས་རང་བཞིན་གྱིས་གྲུབ་པའི་སྤྲོས་པ་
བྲལ་བ་སྟེ། རྡོ་གྲུབ་གསུམ་པས། ཡེ་གྲོལ་འདུས་མ་བྱས་ཀྱི་རིག་པ་དེ་ཉིད་
རང་གི་ངོ་བོ་རང་བཞིན་གྱིས་གྲུབ་པ་རྡུལ་ཙམ་ཡང་མེད་པའི་ཆ་ནས་ངོ་བོ་སྟོང་
པར་གསུངས་པ་དང་། འདིར་ནི་ཀུན་རྟོག་ལས་རླུང་གིས་གཡོ་བའི་ཆ་གཟུང་
འཛིན་གྱི་སྤྲོས་པ་ཐམས་ཅད་དག་ནས་མེད་པའམ་སྟོང་བའི་ཆ་ནས་ངོ་བོ་ཞེས་
བཤད། ཅེས་སོ། །གཞི་དེའི་ངོ་བོ་ཀ་ནས་དག་པས་དངོས་པོ་དང་མཚན་མའི་
ཆོས་སུ་མ་གྲུབ་ཅིང་ཡོད་པ་རྟག་པའི་མཐའ་དང་བྲལ། རང་བཞིན་སྐུ་དང་ཡེ་
ཤེས་འཆར་རུང་གི་ནུས་པ་ལྷུན་གྱིས་གྲུབ་པས་མེད་པ་ཆད་པའི་མཐའ་ལས་
འདས་པ། འཁྲུལ་དང་མ་འཁྲུལ་ཞེས་པ་མིང་མེད་ཀ་ནས་དག་པ་སྟེ། མུ་
ཏིག་འཕྲེང་བ་ལས། ཐོག་མ་ཉིད་ཀྱི་ཀ་དག་ལ། །འཁྲུལ་ཞེས་ཙམ་དུ་བརྗོད་
422



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
དུ་མེད། །དེ་བཞིན་མ་འཁྲུལ་པའང་ཅི། །ཞེས་སོ། །༧རང་བཞིན་གསལ་
བའི་ཡེ་ཤེས་ནི། རང་ཤར་ལས། རང་བཞིན་ནི་ངང་གིས་འོད་གསལ་བའོ། །
ཞེས་དང་། ཏིང་འཛིན་རྒྱལ་པོའི་མདོ་ལས། དག་པ་དྭངས་པ་འོད་གསལ་
བ། །མི་འཁྲུགས་འདུས་མ་བྱས་པ་ཉིད། །བདེ་བར་གཤེགས་པའི་སྙིང་པོ་སྟེ། །
ཡེ་ནས་གནས་པའི་ཆོས་ཉིད་དོ། །ཅེས་གསུངས་པ་ལྟར་རང་བཞིན་གཞི་
གནས་ལྷུན་གྲུབ་སྐུ་དང་ཡེ་ཤེས་ཀྱི་བདག་ཉིད་དུ་ངང་གིས་སམ་ཤུགས་ཀྱིས་
འོད་གསལ་ཞིང་འགག་པ་མེད་པ་ནི་རང་བཞིན་གསལ་བ་ཞེས་བྱ་སྟེ། རྡོ་
གྲུབ་གསུམ་པས། གསལ་རིག་གི་ཆ་ཐམས་ཅད་གཏན་ནས་མེད་སོང་བ་
ལྟར་མ་ཡིན་པར། རིག་པའི་རང་བཞིན་གསལ་ལ་འགགས་པ་མེད་པ་དྭངས་
གསལ་བདེ་བའི་རྣམ་པ་རྒྱ་གར་ཡང་མ་ཆད། ཕྱོགས་གང་དུ་ཡང་མ་ལྷུང་བའི་
རང་བཞིན་ཅན་ཡིན་ཏེ། དེ་ཡང་རྒྱ་གར་ཡང་མ་ཆད་ཅེས་པའང་རིག་པའི་
གདངས་དང་ཕྱོགས་ཀྱི་ཆ་ལ་ཚད་བཟུང་དང་བྲལ་བའི་སྟོང་ཁམས་གདལ་
བ་ཡིན་པས་རྒྱ་མ་ཆད། རིག་པ་དེ་བདེ་བ་ཁོལ་བུ་དང་སྡུག་བསྔལ་ཁོལ་
བུའི་རྣམ་པའི་ཕྱོགས་སུ་ལྷུང་བ་མ་ཡིན་པར་ཀུན་ཁྱབ་གདལ་བ་ཆེན་པོའི་
རང་བཞིན་ཡིན་པས་ན་རང་བཞིན་གསལ་བ་ཞེས་བྱ་བ་ཡིན་ནོ་གསུངས།
༧ཐུགས་རྗེ་ཀུན་ཁྱབ་ནི། རང་ཤར་ལས། ཐུགས་རྗེ་ནི་རིག་པའི་སྙིང་པོར་
གནས་ཏེ་ཡོན་ཏན་ཐམས་ཅད་ཀྱི་གཞིར་གྱུར་པའོ། །ཞེས་དང་། ཐལ་འགྱུར་
423



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལས། ཐུགས་རྗེ་ཀུན་ཁྱབ་ཡེ་ཤེས་ལས། །མི་འཛད་སྣ་ཚོགས་འཆར་བའི་
སྒོ། །འཛད་པ་ལྟར་སྣང་ངོ་བོར་རྫོགས། །ཆོས་སྐུ་སྟོང་པའི་རང་བཞིན་ལས། །
ཡེ་ཤེས་མཁྱེན་པ་རྫོགས་པའི་ཆ། །ཤུགས་ཀྱིས་སེམས་ཅན་རྣམས་ལ་འཆར། །
དེ་མེད་འཁོར་འདས་སྡེ་ཆད་པས། །མཁྱེན་པ་རིག་ཅིང་གསལ་བའོ། །རང་
རིག་གསལ་བའི་བདག་ཉིད་ལས། །རང་བཞིན་ཤུགས་ཀྱི་ཐུགས་རྗེ་ཉིད། །
མ་འགགས་འགག་པ་མེད་པའོ། །ཞེས་དང་། སྡུད་པ་ལས། ཡེ་ཤེས་མེད་ན་
ཡོན་ཏན་འཕེལ་མེད་བྱང་ཆུབ་མེད། །རྒྱ་མཚོ་འདྲ་བའི་སངས་རྒྱས་ཆོས་ཀྱང་
མེད་པར་འགྱུར། །ཞེས་གསུངས་པ་ལྟར་ཐུགས་རྗེ་ཀུན་ཁྱབ་ཀྱི་ཡེ་ཤེས་ནི་
རིག་པ་སྣང་སྟོང་དབྱེར་མེད་པ་དེའི་སྙིང་པོར་གནས་པ་སྟེ་ཕྱིར་གསལ་དུ་མེད་
ཀྱང་སྐུ་དང་ཞིང་ཁམས་འཕྲིན་ལས་སོགས་ཡོན་ཏན་ཐམས་ཅད་ཀྱི་འཆར་
གཞིར་གྱུར་བ་ཡིན་ནོ། །རྡོ་གྲུབ་གསུམ་པས། ཐུགས་རྗེ་ཀུན་ཁྱབ་ཅེས་བྱ་
ནི༑ སྤྱིར་ཐུགས་རྗེ་ཞེས་པ་སྙིང་རྗེ་ལ་བཤད་ཀྱང་། སྐབས་འདིར་ནི་རིག་
པ་བརྟན་གཡོ་སྣོད་བཅུད་དང་བཅས་པའི་འཆར་གཞིར་གྱུར་པ་ཡིན་ཏེ། དེ་
ཐམས་ཅད་རིག་པའི་རྩལ་དང་། རིག་པའི་འཕྲུལ་ལམ། ཆོ་འཕྲུལ་ཡིན་
པར་ཤེས་དགོས་སོ། །འཁོར་འདས་གཉིས་ལ་མ་ཁྱབ་པ་མེད་ཅིང་འཁོར་
འདས་གཉིས་ཀྱི་སྲོག་འཛིན་ཅིང་། འདི་ཡོད་མེད་ཀྱི་རྗེས་སུ་འགྲོ་ལྡོག་བྱེད་
པས་ན་ཐུགས་རྗེ་ཀུན་ལ་ཁྱབ་པའོ། །ཞེས་སོ། །ཞིབ་ཆ་དགོས། གཉིས་པ་
424



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
བདེ་གཤེགས་སྙིང་པོའི་དོན་ཆེད་དུ་བཤད་པ་ལ་གཉིས་ཏེ་གཞི་བཤད་པ་དང་།
སངས་རྒྱས་གཞན་ལས་མི་འཚོལ་བར་བསྟན་པའོ། །དང་པོ་ལའང་གཉིས་
ལས། དང་པོ་ཚིག་འགྲེལ་ནི། རྩ་བར། ཐོག་མེད་དུས་ནས་ད་ལྟའི་བར་དག་
ཏུ ང་དང་སྐད་ཅིག་འབྲལ་བ་མེད་མོད་ཀྱངཿ ཨ་འཐས་གཟུང་འཛིན་སྒྲིབ་
པས་རང་ཞལ་བསྒྲིབས༔ ང་ཉིད་ཇི་བཞིན་མ་མཇལ་ཨ་རེ་མཚརཿ ཞེས་
འཁོར་བ་ཐོག་མ་མེད་པའི་དུས་ནས་ད་ལྟའི་བར་དག་ཏུ་བདེ་འགྲོ་མཐོ་རིས་
དང་ངན་འགྲོ་དམྱལ་ཁམས་སོགས་གང་དུ་བརྒྱུད་ཀྱང་རང་ངོ་ལ་སྐྱོན་གྱིས་
གོས་པ་མེད་པའི་ཡེ་ཤེས་ནི་ང་རིག་པ་བདེ་གཤེགས་སྙིང་པོ་ཡིན་ལ། སེམས་
ཅན་ཀུན་ལ་ལྷན་སྐྱེས་སུ་སྐད་ཅིག་ཙམ་ལའང་འབྲལ་བ་མེད་པར་གནས་པས་
ཀུན་ཏུ་བཟང་པོ་གཞི་ལས་ལྡང་པའི་སྐད་ཅིག་ལ་ཁྱད་ཆོས་དྲུག་གིས་སངས་
རྒྱས་སོ། །དེ་ལྟར་མ་རྟོགས་པའི་སེམས་ཅན་རྣམས་ལ་ཡང་ཀུན་ཏུ་བཟང་
པོ་དང་ཁྱད་པར་རྡུལ་ཙམ་མེད་པའི་བདེ་གཤེགས་སྙིང་པོ་གནས་མོད་ཀྱང་།
ད་ལྟ་ལམ་ཀྱི་གནས་སྐབས་ཆོས་དང་གང་ཟག་ལ་ཨ་འཐས་པའམ་གཅིག་
ཏུ་ཞེན་ཅིང་སྲིན་བུས་ཁ་ཆུས་རང་འཆིང་བ་ལྟར་གཟུང་འཛིན་གྱི་དབང་གིས་
རང་ལ་གནས་པའི་ཡེ་ཤེས་ཀྱི་ཞལ་རས་བསྒྲིབས་ཏེ་ང་རིག་པ་བདེ་གཤེགས་
སྙིང་པོའི་གནས་ལུགས་ཇི་བཞིན་མ་རྟོགས་ཤིང་གཞི་ལས་གཞི་སྣང་དུ་ཤར།
དེ་ལ་བདག་ཏུ་བཟུང་ནས་གཟུང་འཛིན་གྱི་སེམས་ཇེ་རགས་སུ་ཕྱིན་དོན་གྱི་
425



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཡེ་ཤེས་མཇལ་མ་ཐུབ་པར་འཁྲུལ་བ་ལུ་གུ་རྒྱུད་དུ་ཁ་འབྱམས་པ་འདི་དག་
ཨ་རེ་མཚར་ཆེ་ལ་སྙིང་རྗེ་དགོས་པ་ཞིག་རེད་ཅེས་སོ། །འདིར་ང་ཞེས་བྱ་
བ་ནི་གོང་དུ། ང་ནི་རང་རིག་དོན་གྱི་མཁའ་འགྲོ་མཿ ཞེས་པའི་རང་བྱུང་
གི་རིག་པ་ཆོས་ཀྱི་དབྱིངས་ལ་ང་ཞེས་བརྗོད་པ་ཡིན་པས་དབྱིངས་ལ་གོ་དགོས་
སོ། །སྐད་ཅིག་འབྲལ་བ་མེདཿ ཅེས་པས་བདེ་གཤེགས་སྙིང་པོའི་དོན་གཏན་
ལ་དབབ་པ་དང་། ཨ་འཐས་གཟུངས་འཛིན་སོགས་ཚིག་གཉིས་ཀྱིས་སྒྲུབ་
ཚུལ་བསྟན་པའོ། །གཉིས་པ་དོན་འགྲེལ་ནི། འདིར་ང་ནི་རང་རིག་ཅེས་རིག་
པ་ལ་ང་ཞེས་བྱ་བའི་ཐ་སྙད་སྦྱར་ཏེ་གཞི་ཡི་གནས་ལུགས་གསལ་བོར་བསྟན་
པ་དགོངས་པ་དུ་མ་ཡོད་དེ། ང་དང་ང་ཡིར་འཛིན་པ་ནི་འཁོར་བའི་རྩ་བ་
ཡིན་ལ་དེའི་རང་བཞིན་གདོད་ནས་སྟོང་བ་མཐའ་གྲོལ་ནམ་མཁའ་ལྟ་བུ་དེ་
རིག་པ་ཡིན། དེའི་བཞུགས་ཚུལ་ཅི་བཞིན་རྟོགས་པ་ན་ང་བདག་ཉག་གཅིག་
གི་འགོང་པོ་རྩད་ནས་བཅད་དེ་བདག་མེད་ཡེ་ཤེས་ཀྱི་དབྱིངས་སུ་གྲོལ་བ་
ཡིན་ནོ། །དེའི་ཕྱིར་བྲལ་བྱའི་ང་བདག་དང་། རྟོགས་བྱ་དེའི་རང་བཞིན་གཞི་
ལམ་འབྲས་བུ་གང་གི་སྐབས་ཡིན་ཀྱང་གལ་ཆེ་ཕྱིར་རྒྱུད་སྡེ་དུ་མ་ནས་རིག་
པ་ལ་ང་ཞེས་བྱ་བའི་སྒྲ་འཇུག་པ་ཡིན་ཏེ། དཔེར་ན་ཀུན་བྱེད་ལས། ང་ནི་
སྟོན་པ་ཀུན་བྱེད་བྱང་ཆུབ་སེམས། །བྱང་ཆུབ་སེམས་ནི་ཀུན་བྱེད་རྒྱལ་པོ་
སྟེ། །དུས་གསུམ་སངས་རྒྱས་བྱང་ཆུབ་སེམས་ཀྱིས་བྱས། །ཁམས་གསུམ་
426



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
སེམས་ཅན་བྱང་ཆུབ་སེམས་ཀྱིས་བྱས། །ཞེས་རིག་པ་ལ་ང་ཞེས་པ་ལྟ་བུའོ། །
སྤྱིར་རིག་པ་བདེ་གཤེགས་སྙིང་པོ་ལ་མཚན་གྱི་རྣམ་གྲངས་དཔག་ཏུ་མེད་དེ།
ཡིད་བཞིན་མཛོད་ལས། འདི་ལ་མིང་གི་རྣམ་གྲངས་མང་ཡོད་དེ། །འཁོར་
འདས་འབྱུང་བའི་དབྱིངས་ཞེས་རབ་བརྗོད་ཅིང་། །ཡེ་ནས་ཡོད་པས་རང་
བཞིན་ལྷུན་གྲུབ་ཅེས། །དྲི་མས་སྒྲིབ་ཕྱིར་སྙིང་པོའི་ཁམས་དང་ནི། །གནས་
ལུགས་ཡིན་ཕྱིར་དོན་དམ་བདེན་པ་དང་། །གདོད་ནས་དག་ཕྱིར་འོད་གསལ་
དྲི་མེད་ཉིད། །མཐའ་གཉིས་གནས་བསལ་དབུ་མའི་རང་བཞིན་དང་། །སྤྲོས་
ལས་འདས་ཕྱིར་ཤེས་རབ་ཕ་རོལ་ཕྱིན། །སྟོང་གསལ་རྣམ་དག་བདེན་པ་
དབྱེར་མེད་དང་། །འཕོ་འགྱུར་མེད་པས་ཆོས་ཉིད་དེ་བཞིན་ཉིད། །ལ་སོགས་
མིག་ལྡན་མཁས་པ་རྣམས་བཞེད་དོ། །ཅེས་དང་། རིག་པ་གཅེར་མཐོང་རང་
གྲོལ་ལས། སེམས་ཞེས་པའི་རིག་རིག་ཏུར་ཏུར་པོ། །ཡོད་ནི་གཅིག་ཀྱང་
ཡོད་པ་མ་ཡིན་ཏེ། །བྱུང་ནི་འཁོར་འདས་བདེ་སྡུག་སྣ་ཚོགས་བྱུང་། །འདོད་
ནི་ཐེག་པ་བཅུ་གཅིག་ལྟར་དུ་འདོད། །མིང་ནི་བསམ་གྱིས་མི་ཁྱབ་སོ་སོར་
བཏགས། །ལ་ལ་དག་ནི་སེམས་ཉིད་སེམས་ཉིད་ཟེར། །མུ་སྟེགས་ལ་ལས་
བདག་ཅེས་མིང་དུ་བཏགས། །ཉན་ཐོས་པས་ནི་གདམས་ངག་གདམས་ངག་
ཟེར། །སེམས་ཙམ་པས་ནི་སེམས་ཞེས་མིང་དུ་བཏགས། །ལ་ལས་ཤེས་
རབ་ཕ་རོལ་ཕྱིན་པ་ཟེར། །ལ་ལས་བདེ་གཤེགས་སྙིང་པོ་མིང་དུ་བཏགས། །
427



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལ་ལས་ཕྱག་རྒྱ་ཆེན་པོ་མིང་དུ་བཏགས། །ལ་ལས་ཐིག་ལེ་ཉག་གཅིག་མིང་
དུ་བཏགས། །ལ་ལས་ཆོས་ཀྱི་དབྱིངས་ཞེས་མིང་དུ་བཏགས། །ལ་ལས་ཀུན་
གཞི་ཞེས་བྱ་མིང་དུ་བཏགས། །ལ་ལས་ཐ་མལ་ཤེས་པ་མིང་དུ་བཏགས། །
ཞེས་གསུངས་པ་ལྟར་རོ། །དེ་ལྟར་བསྟན་པའི་རང་རིག་དོན་གྱི་མཁའ་འགྲོའམ་
སྦྱང་གཞི་འོད་གསལ་བདེ་གཤེགས་སྙིང་པོ་དེ་ཉིད་སེམས་ཅན་ཐམས་ཅད་
ཀྱི་རྒྱུད་ལ་ཅི་ལྟར་བཞུགས་ཚུལ་ཐེག་ཆེན་ཐུན་མོང་པའི་ལུགས་ལྟར་ན། ཏིང་
འཛིན་རྒྱལ་པོ་ལས། དག་པ་དྭངས་པ་འོད་གསལ་བ། །མི་འཁྲུགས་འདུས་
མ་བྱས་པ་ཉིད། །བདེ་བར་གཤེགས་པའི་སྙིང་པོ་སྟེ། །ཡེ་ནས་གནས་པའི་
ཆོས་ཉིད་དོ། །ཞེས་གསུངས་པ་དང་། རྒྱུད་བླ་མར། རྫོགས་སངས་སྐུ་ནི་
འཕྲོ་ཕྱིར་དང་། །དེ་བཞིན་ཉིད་དབྱེར་མེད་ཕྱིར་དང་། །རིགས་ཡོད་ཕྱིར་ན་
ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན། །ཞེས་རྒྱུ་མཚན་གསུམ་
གྱིས་སེམས་ཅན་ཐམས་ཅད་བདེ་གཤེགས་སྙིང་པོ་ཅན་དུ་བསྟན་པ་དང་།
ཡང་། ངོ་བོ་རྒྱུ་འབྲས་ལས་ལྡན་འཇུག་པ་དང་། །གནས་སྐབས་དེ་བཞིན་
ཀུན་ཏུ་འགྲོ་བ་དང་། །རྟག་ཏུ་མི་འགྱུར་ཡོན་ཏན་དབྱེར་མེད་པའི། །དོན་དམ་
དབྱིངས་ཀྱི་དགོངས་དོན་ཡིན་ཞེས་བྱ། །ཞེས་རྣམ་བཞག་བཅུས་བདེ་གཤེགས་
སྙིང་པོ་གཏན་ལ་ཕབ་པ་དང་། ཡང་། སངས་རྒྱས་པད་ནང་སྦྲང་རྩི་སྦྲང་མ་
དང༌། །སྤྲིན་ལ་སྙིང་པོ་མི་གཙང་ནང་ན་གསེར། །ས་ལ་གཏེར་དང་སྨྱུག་སོགས་
428



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
འབྲས་ཆུང་དང་། །གོས་ཧྲུལ་ནང་ན་རྒྱལ་བའི་སྐུ་དང་ནི། །བུད་མེད་ངན་
མའི་ལྟོ་ན་མི་བདག་དང་། །ས་ལ་རིན་ཆེན་གསེར་ཡོད་ཇི་ལྟ་བར། །གློ་བུར་
ཉོན་མོངས་དྲི་མས་བསྒྲིབས་པ་ཡིས། །དེ་བཞིན་སེམས་ཅན་རྣམས་ལ་ཁམས་
འདི་གནས། །ཞེས་དཔེ་དགུའི་སྒོ་ནས་དྲི་མས་བསྒྲིབས་ཚུལ་རྒྱས་པར་བཤད་
པ་དང་། ཕལ་བོ་ཆེ་ལས་སྟོང་གསུམ་དར་ཡུག་ཆེན་པོའི་དཔེ་སོགས་ཀྱིས་
བསྟན་ཏོ། །རྡོ་རྗེ་སེམས་དཔའ་སྙིང་གི་མེ་ལོང་གི་རྒྱུད་ལས། འཇིག་རྟེན་
གྱི་ཁམས་སེམས་ཅན་ཐམས་ཅད་ལ་དེ་བཞིན་གཤེགས་པའི་སྙིང་པོ་ཏིལ་ལ་
སྣུམ་གྱིས་ཁྱབ་པ་བཞིན་དུ་གནས་སོ། །ཞེས་གསུངས་སོ། །དེ་ལྟར་མདོ་
རྒྱུད་ཀུན་ནས་བསྟན་པའི་བདེ་གཤེགས་སྙིང་པོ་དེ་ཉིད་ཅི་ལྟ་བུ་ཞེ་ན། ངོ་
བོ་སྤྲོས་བྲལ་མཚན་མའི་ཆོས་ལས་འདས་པའི་རྟག་མཐའ་ལས་གྲོལ་བ། སྙིང་
པོ་ཡེ་ནས་འོད་གསལ་བས་ཆད་པའི་མཐའ་ལས་གྲོལ་བ། སྤྲོས་བྲལ་དང་
འོད་གསལ་ཟུང་དུ་འཇུག་པས་རྟག་དང་མི་རྟག་ལས་འདས་པ། འོད་གསལ་
དེ་ཉིད་བླ་མས་མན་ངག་གིས་མཚོན་དུ་ཡོད་པས་ལྐོག་ཏུ་མ་གྱུར་པ། མཚོན་
བྱ་ཉིད་བློ་དང་ཆོས་ལས་འདས་པས་ཡིད་དཔྱོད་ཀྱི་ཡུལ་དུ་མ་གྱུར་པའོ། །
དེ་ཡང་རིག་པ་ཡེ་ཤེས་ལྔའི་བདག་ཉིད་ལ་སྐུ་ལྔ་དང་། འོད་ལྔ་དང་། རིགས་
ལྔ༑ ཡེ་ཤེས་ཀྱི་རླུང་ལྔ་དང་། ངོ་བོ་རང་བཞིན་ཐུགས་རྗེའི་ཆོས་ལྔར་གནས་
སོ། །གཞི་དེ་ལ་སངས་རྒྱས་དང་སེམས་ཅན། དགེ་བ་དང་སྡིག་པ། བདག་
429



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དང་གཞན་དུ་འཛིན་པ་སོགས་ཀྱི་ཆོས་མེད་དོ། །འདིར་འགྲེལ་བ་དང་ཞིབ་
ཆ་དགོས། ༈ དེ་ལྟར་གཞི་ལྷུན་གྲུབ་རིན་པོ་ཆེའི་སྦུབས་ལས་གཞི་སྣང་
ཤར་ཚུལ་ལ་གཉིས། མ་དག་སེམས་ཅན་འཁྲུལ་ལུགས་དང་། ཀུན་ཏུ་བཟང་
པོའི་གྲོལ་ལུགས་སོ། །དང་པོ་ནི། གཞི་ལས་གཞི་སྣང་ཇི་ལྟར་ཤར་བའི་
ཚུལ་ཡང་བཀྲ་ཤིས་མཛེས་ལྡན་ཆེན་པོའི་རྒྱུད་ལས། ནང་གཞོན་ནུ་བུམ་སྐུ་
ཞེས་བྱ་རྒྱ་རལ་ཏེ། ཕྱི་ལྷུན་གྲུབ་ཀྱི་གནས་ལུགས་སུ་གནས་སོ། །དུས་དེ་
ཙམ་ན་ངའི་སྣང་བ་ཕྱིར་རལ་ཏེ། སང་མ་སེང་། ཤག་མ་ཤིག ཁྲལ་མ་ཁྲོལ།
ཡང་མ་ཡེང་། འགུལ་བ། འཕྲིག་པ་སྣ་ཚོགས་བྱུང་སུ་འཕྲོ་འབྱུང་ངོ༌། །དེ་
ནས་ལྷུན་གྲུབ་ཀྱི་གནས་ལུགས་ཆེན་པོ་ཆགས་སོ། །དེའི་ཡེ་ཤེས་གོ་མ་འགགས་
པ་ལས་ལོངས་སྤྱོད་རྫོགས་སྐུའི་ཞིང་གི་སྣང་ལུགས་ཆགས་སོ། །ཡོན་ཏན་
གྱི་གོ་མ་འགགས་པ་ལས་རང་བཞིན་སྤྲུལ་སྐུའི་སྣང་ལུགས་ཆགས་སོ། །དེའི་
ཐུགས་རྗེའི་གོ་མ་འགགས་པ་མ་དག་གི་སྣང་ལུགས་འབྱུང་ངོ༌། །ཞེས་གཞི་
སྣང་ཤར་ཚུལ་གསུངས་ཤིང་དེ་ལས་མ་དག་སེམས་ཅན་འཁྲུལ་ལུགས་ཀྱང་།
རྡོ་རྗེ་སེམས་དཔའ་སྙིང་གི་མེ་ལོང་གི་རྒྱུད་ལས། ཁམས་གསུམ་སེམས་ཅན་
འདི་དག་དང་པོ་ཅི་ཡང་མ་ཡིན་པ་ལས་འཁྲུལ་ལོ། །གཞི་ངོ་བོ་སྟོང་པ། རང་
བཞིན་གསལ་བ། ཐུགས་རྗེ་སེམས་ཅན་ལ་སྣང་ནུས་པའོ། །དེ་ལས་འཛིན་
བྱེད་ཀྱི་ཤེས་པ་མ་རིག་པའི་ཆ་ལས་བྱུང་བ་བྲེང་ཙམ་ཞིག་འགྱུས་པ་ལས།
430



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
ཤེས་པ་དམུས་པོས་ཕ་ཀི་ལས་ང་བྱུང་ངམ། ང་ལས་ཕ་ཀི་བྱུང་སྙམ་པའི་ཤེས་
པ་བྱུང་བ་ཙམ་གྱིས་འཁྲུལ་ལོ། །ཞེས་སོ། །ཞེས་གཞི་ལྷུན་གྲུབ་རིན་པོ་ཆེའི་
སྦུབས་ལས་ངོ་བོ་སྟོང་པས་གོ་ཕྱེས། རང་བཞིན་གསལ་བ་ཡུལ་དུ་ཤར།
ཐུགས་རྗེ་རིག་པ་ཡུལ་དཔྱོད་ནུས་སུ་ཤར་ཏེ་འཁྲུལ་ཚུལ་དེ་ལ། དང་པོ་གོང་
དུ་བཤད་པ་ལྟར་ཐོག་མཐའ་བར་མེད་གདོད་མའི་གཞི་དབྱིངས་རྣམ་པར་
རྟོག་མེད་ཀྱི་ཚུལ་དུ་གནས་པ་ལ། འཕེན་བྱེད་ཀྱི་ཐུགས་རྗེ་རིག་པའི་ཡེ་ཤེས་
ནང་གསལ་ཕྱོགས་ལྷུང་མེད་པའི་ཤེས་རབ་མེ་སྟག་ལྟ་བུ་སྲོག་གི་ཚུལ་དུ་
དབུས་སུ་བཞུགས་སོ། །དེ་ལ་གྱེན་རྒྱུ་ཤེས་རབ་ཀྱི་རྟ་དང་། ཐུར་སེལ་ཤེས་
རབ་ཀྱི་འོད་མདངས། མེ་མཉམ་སྨིན་བྱེད་ཀྱི་སྟོབས་ཅན། ཁྱབ་བྱེད་རྫོགས་
བྱེད་ཀྱི་སྟོབས་ཅན་ཏེ་སྲོག་རླུང་བཞི་ལྡན་དངོས་སུ་གྲུབ་པ་མེད་ཀྱང་འཆར་
གཞིའི་ཚུལ་དུ་ཕྲ་བ་གནས་པ་ལས། དབྱིངས་སུ་ནི་འཕྲོས། འཕྲོ་བ་ནི་མ་
འགགས་པས་གསལ་ལ་མི་གསལ་བའི་བདག་ཉིད་ཅན་དུ་བཞུགས་པ་ལས།
ནང་གསལ་གྱི་ཐུགས་རྗེས་རིག་ཙམ་ཞིག་གཡོས་པས་རླུང་གི་རྟ་བྱས་ཏེ་ཕྱི་
གསལ་དུ་གདོད་མའི་གཞི་ལས་སྐད་ཅིག་དང་པོ་ཤར་རོ། །གཞི་སྣང་ཤར་
བ་ཙམ་གྱི་གནས་སྐབས་དེ་ནས་བཟུང་རིམ་པར་རྒྱུ་གསུམ་རྐྱེན་བཞིའི་འཁོར་
བ་གྲུབ་ཚུལ་གསུངས་ལ། སྤྱིར་རྒྱུ་གསུམ་དང་རྐྱེན་བཞི་བོ་སྡེ་ཚན་གཉིས་
ཀྱིས་བྱ་བ་གཉིས་སྒྲུབ་པ་ལྟ་བུ་མ་ཡིན་པར་རྒྱུ་གསུམ་ནི་མ་རིག་པ་དང་རྐྱེན་
431



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བཞི་ནི་དེའི་ལྡོག་ཆའི་བྱེད་ལས་ལྟ་བུར་བཤད་ན་རུང་ངམ་སྙམ་མོ། །ཞིབ་
པར་བཀྲལ་ན་རྒྱུད་རང་ཤར་དུ་མ་རིག་པ་གསུམ་པོ་ལ་ཆ་ཕྱེས་པ་དྲུག་ཡང་
ཡོད་པ་གཞན་ལས་ཤེས་པར་བྱའོ། །འདིར་མདོར་བསྡུས་ཏེ་བཤད་ན། དང་
པོ་རྒྱུ་གསུམ་ནི། སྒྲོན་མ་སྣང་བྱེད་ལས། དེ་ལྟར་གནས་པའི་གཞི་དེ་ལས། །
རྒྱུ་དང་འཁྲུལ་བའི་ས་བོན་ནི། །གསལ་བའི་ཆ་ནི་ཕྱིར་ཤོར་བས། །ཤེས་
པ་གསལ་གསལ་རིག་རིག་སྟེ། །མ་རིག་པ་ནི་གསུམ་དག་ལས། །ཡིད་ཙམ་
ཕྱིར་འགྱུའི་སྣང་ཆ་ལ། །ཡུལ་དེ་བདག་ཏུ་འཛིན་པའི་བློས། །གཞི་དང་གཞི་
ཡི་སྣང་ཆ་ལ། །གཞི་དང་གཞི་ཤེས་ཁྱད་པར་འཁྲུལ། །ཞེས་དང་། ཡང་
རྒྱུད་ལས། ལ་ལ་ནི་ངོ་ལས་འཁྲུལ། ལ་ལ་ནི་ཉམས་ལས་འཁྲུལ། ལ་ལ་
ནི་རྩལ་ལས་འཁྲུལ། ཞེས་ངོ་ལས་འཁྲུལ་བ་ནི་རྒྱུ་བདག་ཉིད་གཅིག་པའི་
མ་རིག་པ་སྟེ་ལུང་མ་བསྟན་གྱི་ཤེས་པ་རང་ངོ་མ་ཤེས་པ་ཙམ་གྱི་ཆ་ནས་རིག་
པ་ལ་ལྟོས་ནས་མ་རིག་པ་དང་། ཉམས་ལས་འཁྲུལ་བ་ནི་ལྷན་ཅིག་སྐྱེས་
པའི་མ་རིག་པ་སྟེ་ནང་གསལ་གྱི་ངོ་བོ་རང་བཞིན་ཐུགས་རྗེ་གསུམ་གྱི་རྩལ་
ཕྱིར་ཤར་བ་ཡུལ་སྣང་རང་སྣང་དུ་ངོ་མ་ཤེས་པ་དང་། རྩལ་ལས་འཁྲུལ་བ་
ནི་ཀུན་ཏུ་བཏགས་པའི་མ་རིག་པ་སྟེ་རིག་རྩལ་གྱི་ཤེས་པ་ཡུལ་འཛིན་བྱེད་
དུ་ཤར་ནས་དཔྱོད་བྱེད་ཀྱི་བློ་རིགས་སུ་སོང་པས་གཟུང་འཛིན་དགག་སྒྲུབ་
ཏུ་ཞེན་པ་སྟེ་མ་རིག་པ་གསུམ་ནི་རྒྱུའོ། །རྐྱེན་བཞི་ནི། རྡོ་རྗེ་སེམས་དཔའ་
432



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
སྙིང་གི་མེ་ལོང་ལས། མ་རིག་པ་དེ་གཞི་ལ་མེད་དེ་སྙམ་མམ་རྣམ་པ་ལ་ཡོད་
དེ༑ རྣམ་པ་ལས་རྐྱེན་རྣམ་པ་བཞི་འབྱུང་ངོ་། །དེ་ཡང་གཞི་འོད་ཁྱིམ་གྱི་ཚུལ་
དུ་གནས་པ་ལ་རྒྱུའི་རྐྱེན་ཞེས་བྱ་སྟེ་མ་རིག་པ་དངོས་སོ། །དེ་ལ་འཛིན་རྟོག་
ཏུ་སོང་བས་བདག་པོའི་རྐྱེན་ཞེས་བྱའོ། །དེ་ལ་ཡུལ་ཅན་དུ་བཟུང་བས་
དམིགས་པའི་རྐྱེན་ཞེས་བྱ་སྟེ། དཔེར་ན་མེ་ལོང་ལ་སྐྱེས་བུའི་བྱེད་བསྟན་
པ་ལྟ་བུའོ། །དེ་གསུམ་དུས་མཚུངས་པས་དེ་མ་ཐག་པའི་རྐྱེན་ཞེས་བྱའོ། །དེ་
རང་གི་གཞི་ཡིན་པ་ལ་རང་གི་ངོ་མ་ཤེས་ཏེ་འཁྲུལ་བས་ཁམས་གསུམ་འཁོར་
བ་གྲུབ་པོ། །དེ་ལས་དང་ཉོན་མོངས་པ་རགས་སུ་སོང་ནས་སེམས་ཅན་ཀྱི་
གཟུགས་ཐ་དད་པ་འབྱུང་ངོ༌། །གཞི་དེ་ལྟ་བུ་མ་དག་པ་ལས་འཁྲུལ་ལོ། །
ཞེས་དང་པོ་རང་ངོ་མ་རིག་ཀྱང་གཟུང་འཛིན་གྱི་ཆར་མ་སྐྱེས་པ་དེ་ལ་ཀུན་
གཞི་ཞེས་བྱ་ཞིང་། དེ་ལས་ཤེས་པ་གཅིག་ལ་ལྡོག་པ་ཐ་དད་ཀྱི་ཚུལ་དུ་མ་
རིག་པའི་ཆ་ཕྲ་བ་འགྱུ་ཙམ་པ་དེ་ཉིད་རྒྱུ་བདག་ཉིད་གཅིག་པའི་མ་རིག་པ་
དང་། དེ་ལས་རང་ངོ་མ་ཤེས་པའི་ལྷན་སྐྱེས་ཀྱི་མ་རིག་པའི་རྒྱུས་རྐྱེན་བྱས།
ཡུལ་འོད་སྣང་ལ་བློས་གཉིས་སྣང་དུ་ཕྱེ་བའི་ཀུན་བརྟགས་མ་རིག་པ་དམིགས་
པའི་རྐྱེན་བྱས། དེ་གསུམ་ཤེས་པ་གཅིག་གི་ལྡོག་ཆ་དང་མཚུངས་པར་ལྡན་
པའི་དེ་མ་ཐག་པའི་རྐྱེན་གྱིས་སྣང་ཡུལ་མཚམས་སྦྱར་ནས་སྲིད་པར་རྟེན་ཅིང་
འབྲེལ་བར་འབྱུང་བའི་ཡན་ལག་བཅུ་གཉིས་ལུགས་འབྱུང་དུ་འཁོར་བ་ནི།
433



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རང་ཤར་ལས། དེ་ཡང་མ་རིག་པ་ལས་འབྱུང་། །མ་རིག་པ་ལས་འདུ་བྱེད་
དོ༑ །འདུ་བྱེད་རྣམ་པར་ཤེས་པའོ། །རྣམ་པར་ཤེས་ལས་མིང་འབྱུང་ཞིང་། །
མིང་ལས་གཟུགས་ཀྱི་རང་བཞིན་འབྱུང་། །གཟུགས་ལས་སྐྱེ་མཆེད་ཁམས་
དྲུག་འབྱུང༌། །སྐྱེ་མཆེད་དྲུག་ལས་རེག་པ་འབྱུང་། །རེག་པ་ལས་ནི་ཚོར་བ་
འབྱུང་། །ཚོར་བ་ལས་ནི་སྲེད་པ་འབྱུང་། །སྲེད་པ་ལས་ནི་ལེན་པ་འབྱུང་།།
ལེན་པ་ལས་ནི་སྲིད་པ་འབྱུང་། །སྲིད་པ་ལས་ནི་སྐྱེ་བ་འབྱུང་། །སྐྱེ་བ་ལས་
ནི་རྒ་བ་འབྱུང་། །རྒ་བ་ལས་ནི་ན་བ་འབྱུང་། །ན་བ་ལས་ནི་འཆི་བ་འབྱུང་། །
ཞེས་ཐུགས་རྗེའི་རྩལ་ངོ་མ་ཤེས་པ་ལ་མ་རིག་པ་གསུམ་ཏུ་བཏགས་པ་རྟེན་
འབྲེལ་བཅུ་གཉིས་ཀྱི་ཐོག་མ་༡མ་རིག་པའོ། །༢རྐྱེན་བཞི་ནི་འཁོར་བར་འདུ་
བྱེད་པའོ། །༣ཤེས་པ་རགས་པར་གྱུར་བས་ཡུལ་གྱི་རྣམ་པར་དཔྱོད་པ་ནི་
རྣམ་ཤེས་སོ། །༤ཐ་དད་ཀྱི་ལས་དང་མིང་དུ་བྱུང་བ་ནི་མིང་གཟུགས་སོ། །
(ཁ་དོག་དང་འབྱུང་བ་སོ་སོའི་སྐྱེ་མཆེད་དྲུག་གྲུབ་པ་ནི་སྐྱེ་མཆེད་དོ། །༦ཡུལ་
ལ་སྤྱོད་པ་ནི་རེག་པའོ། །༧བདག་དགའ་གདུང་བར་མ་གསུམ་སྐྱེ་བ་ནི་ཚོར་
བའོ། །རབདེ་སྡུག་འདོར་ལེན་གྱི་སེམས་ནི་སྲེད་པའོ། །ཁཡུལ་ལ་ཞེན་པས་
དང་དུ་ལེན་པ་ནི་ལེན་པའོ། །༡༠ལས་དང་ཉོན་མོངས་པ་རྒྱས་ཏེ་སྲིད་པར་
འཕེན་བྱེད་ཀྱི་ལས་འགྲུབ་པ་ནི་སྲིད་པའོ། །༡༡གཟུགས་གཟུགས་མེད་འདོད་
པའི་ཁམས་སུ་རིམ་གྱིས་སྐྱེ་བ་ནི་སྐྱེ་བའོ། །༡༢འབྱུང་བ་དྭངས་པའི་ཆ་རིམ་
434



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
པར་རྒུད་པས་རྒ་བ་སྟེ་འབྱུང་བ་ཆ་མ་སྙོམས་ཤིང་འཁྲུགས་པས་ན་ཞིང་དྭངས་
མ་སྒྲིབ་ཅིང་སྙིགས་མའི་བྱུང་བའི་རྒྱར་ཡོངས་སུ་འཐིམ་པ་ནི་འཆི་བའོ། །
དེ་ལྟར་སྲིད་པ་འཁྲུལ་བའི་རྟེན་འབྲེལ་གྱི་ཚུལ་ཡང་འདིའི་རིགས་པའི་འགྲོས་
ཀྱིས་ཤེས་པར་བྱའོ། ། ༈ གཉིས་པ་ཀུན་ཏུ་བཟང་པོའི་གྲོལ་ལུགས་ནི།
ཐལ་འགྱུར་ལས། དེ་ལྟར་འཁོར་འདས་ཐོག་མཐའ་ལས། སངས་རྒྱས་འཁྲུལ་
བར་མ་གྱུར་པ། །གཞི་ལས་འཕགས་པའི་དབང་པོ་ཡིས། །རང་སྣང་རང་
བཞིན་མེད་པར་ཤེས། །རྟོག་དཔྱོད་ཡིད་རྣམས་ཕྱིར་མ་ཤོར། །འགྱུ་བ་རང་
ཐག་ཆོད་པའོ། །ཞེས་སོ། །དེ་ལྟར་གཞི་ལས་གཞི་སྣང་ལྷུན་གྲུབ་སྒོ་བརྒྱད་
ཤར་ཚུལ་ནི། ༡ཐུགས་རྗེ་ལྟར་ཤར་བ་དང་། ༢འོད་ལྟར་ཤར་བ། ༣ཡེ་ཤེས་
ལྟར་ཤར་བ། ༤སྐུ་ལྟར་ཤར་བ། ༥གཉིས་མེད་ལྟར་ཤར་བ། ༦མཐའ་གྲོལ་
ལྟར་ཤར་བ། ༧གདུལ་བྱ་ཡུལ་ལྟར་ཤར་བ། ༨འདུལ་བྱེད་སྟོན་པ་ལྟར་ཤར་
བ་བརྒྱད་པོ་གཞི་ལས་འཕགས་པའི་ཕྱི་དང་། ཡུལ་རང་མཚན་པ་མིན་པས་
ནང་དུ་གསུངས་སོ། །སྣང་བ་དེ་ལས་ཀུན་བཏགས་ཀྱི་མ་རིག་པ་མ་ཤར་བའི་
མཚམས་དེར་རྩལ་གྱི་ཐུགས་རྗེ་རིག་ཙམ་པ་དེ་ཤེས་རབ་ཀྱི་ངོ་བོར་སྐྱེས།
ཀ་དག་རིག་པ་རང་ངོ་ཤེས་པས་ཡེ་ཤེས་ཀྱི་ཚོགས་རྫོགས། ལྷུན་གྲུབ་སྣང་
བ་རང་སྣང་དང་རང་བཞིན་མེད་པར་ཤེས་པས་བསོད་ནམས་ཀྱི་ཚོགས་
རྫོགས། གཞི་སྣང་ཆེན་པོའི་འོག་ལ་འགྲོ་དྲུག་གི་སྣང་བ་ཤར་བ་ལ་ལོངས་
435



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྐུའི་སྟོན་པ་ཡབ་ཡུམ་ཀྱི་སྦྱོར་མཚམས་ནས་འཨཤསམཧཞེས་རིག་
དྲུག་ཀློང་གྲོལ་གྱི་ཡི་གེ་འབྲུ་དྲུག་སྤྲོས་ཏེ་ཐུབ་པ་དྲུག་གི་ཚུལ་གྱིས་འགྲོ་བའི་
དོན་བྱས། འཁྲུལ་མ་ཐག་པ་ཡིན་པས་བྱ་རྫོགས་ཀྱི་སྐད་ཅིག་མ་ལ་མ་རིག་
པ་སངས་ཤིང་མཁྱེན་པ་གཉིས་རྒྱས་ཏེ་ཀུན་ཏུ་བཟང་པོ་སྐུ་གསུང་ཐུགས་ཀྱི་
ཆེ་བའི་ཡོན་ཏན་སུམ་ཅུ་རྩ་དྲུག་གི་ཚུལ་དུ་མངོན་པར་བྱང་ཆུབ་པོ། །
༈ གཉིས་པ་སངས་རྒྱས་གཞན་ནས་མི་འཚོལ་བ་བསྟན་པ་ལ་གཉིས་ལས།
དང་པོ་ཚིག་འགྲེལ་ནི། རྩ་བར། ཀུན་རྟོགས་སེམས་ཀྱིས་སྤྲོས་པའི་རྫུན་
རིས་ལཿ བདེན་ཞེན་འཛིན་པའི་འཆིང་བའི་འགྲོ་ཀུན་གྱི༔ གཞི་རྒྱུད་བདེ་
གཤེགས་སྙིང་བོ་ང་ཡིན་ཀྱངཿ རང་ངོ་རང་གིས་མ་ཤེས་གད་མོ་བྲོ༔ འཁྲུལ་
ལ་དུས་གསུམ་རྒྱལ་བའི་དགོངས་པའི་གཞི༔ རིག་པ་ཡེ་ཤེས་ཆེན་པོའི་ངོ་
བོ་དེ༔ ཡེ་ནས་རང་ལ་གནས་པར་མ་ཤེས་པརཿ ཕྱི་རོལ་ངལ་བས་བཙལ་
བ་དགོད་རེ་བྲོ༔ ཞེས་ཐ་མལ་བའི་སྐྱེ་བོ་དག་ཆོས་ཉིད་ཀྱི་བཞུགས་ཚུལ་ཇི་
བཞིན་པ་ལ་རྨོངས་ཤིང་ཉོན་མོངས་དང་ལྷན་ཅིག་པའི་ཀུན་ཏུ་རྟོག་པའི་སེམས་
ཀྱི་སྤྲོས་པའི་དཔྱད་སྟོང་ནམ་མཁའ་ལྟ་བུ་ལ་ལྟ་བའི་མཐར་ཐུག་ཏུ་རློམས་ཏེ།
མེད་པའི་མཐར་ལྟུང་བ་དང་། ཡང་ན་ཐོག་མེད་གོམས་པའི་བག་ཆགས་
ཀྱིས་བསྐྱེད་པའི་སྣང་གྲགས་རྟོག་པའི་རྫུན་རིས་འདི་ཉིད་ལ་བདེན་ཞེན་འཛིན་
པའི་རྒྱ་ཡིས་བསྡམས་ཏེ་རྟག་ལྟའི་མཐར་ལྷུང་པ་སོགས་ཕྱོགས་གཉིས་གཅིག་
436



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
ཏུ་ལྷུང་བའི་འཆིང་བའི་རྒྱ་ལས་ཐར་མ་ཐུབ་པར། འགྲོ་བ་ཀུན་གྱི་སེམས་
དང་ལྷན་ཅིག་ཏུ་གནས་ཤིང་ཐུན་མོང་དུ་ཡོད་པའི་གཞི་རྒྱུད་བདེ་གཤེགས་
སྙིང་པོ་ང་ཡི་ཞལ་རས་ལ་དགག་བཞག་གིས་ལྷན་པ་བརྒྱབ་སྟེ་གནས་ལུགས་
དང་རྒྱང་རིང་དུ་སོང་ནས་ང་རང་བཞིན་རྣམ་དག་གི་སངས་རྒྱས་ཡིན་པ་སྒྲིབ་
གཉིས་ཀྱིས་གཡོགས་པའི་རྐྱེན་ཀྱིས་སུས་ཀྱང་རང་ངོ་རང་གིས་མ་ཤེས་པར་
རང་ལ་ཡོད་པ་བཞག་ནས་སངས་རྒྱས་གཞན་ལས་ཐོབ་པར་འདོད་པའི་རྩོལ་
བ་དེ་བྱིས་པའི་རྩེད་མོ་ལྟར་དོན་མེད་པ་ཡིན་པས་གད་མོ་དགོད་བྲོ་བའི་གནས་
སོ། །དེ་ལྟར་ཕྱོགས་གཉིས་སུ་མ་ལྷུང་པའི་འཁྲུལ་བྲལ་གྱི་ཡེ་ཤེས་ལམ་དུ་
བྱེད་པ་འདི། སྔར་བྱོན་པ། ད་ལྟ་བཞུགས་པ། མ་འོངས་པར་འབྱོན་འགྱུར་
གྱི་དུས་གསུམ་རྒྱལ་བ་མ་ལུས་པའི་དགོངས་པའི་གཞི་རྩའམ་མཐར་ཐུག་
ཡིན་ལ། གསལ་ཆ་ལྡན་ཞིང་འགྱུ་ཆ་བྲལ་བའི་རིག་པ་ཡེ་ཤེས་ཆེན་པོའི་
སྒྲིབ་བྲལ་རྣམ་པར་དག་པའི་ངོ་བོ་དེ་ལ། ཡོད་དང་མེད་ཅེས་ཚིག་གི་སྤྲོས་
པའི་མཐའ་ཐམས་ཅད་དག་ཅིང་བདག་གམ་གཞན་དུ་བྱ་བའི་ཆོས་ཀྱི་སྟོང་
ཞིང་། འབད་དང་རྩོལ་བའི་སྒྲུབ་པའི་ཐོབ་བྱ་མེད་པ། ཡེ་ནས་རང་ལ་ལྷུན་
གྲུབ་ཀྱི་ཚུལ་དུ་བཞུགས་པ་འདི་ཉིད་རང་སར་བཞག་ན་རང་གྲོལ་དུ་འགྲོ་བ་
མ་ཤེས་པར། གླང་པོ་ཁྱིམ་དུ་བཞག་ནས་གླང་རྗེས་ནགས་སུ་འཚོལ་བ་ལྟར་
ཕྱི་རོལ་འབྱུང་བའི་ཁམས་དང་། སངས་རྒྱས་ཞེས་བཟང་པོ་ཞིག་བརྟག་པ་
437



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མཐའ་བཟུང་བྱས་ཏེ་དེའི་གོ་འཕང་གཞན་ནས་ཐོབ་པའི་འདོད་སྲེད་ཀྱིས་སྒོ་
གསུམ་ངལ་དུབ་ཅིང་ཐང་མ་ཆད་པར་འབད་པས་བཙལ་བ་འདི་སྙིང་རེ་རྗེ་
ལ་དགོད་བྲོ་བའི་གནས་སུ་མཆིས་ཞེས་སོ། །གཉིས་པ་དོན་འགྲེལ། རང་
ལ་ཡེ་ནས་གནས་པའི་རང་བྱུང་གི་རིག་པ་འདིའི་སྟེང་གི་མ་རིག་གློ་བུར་གྱི་
དྲི་མ་སངས་ཤིང་རང་ལ་ཡེ་ནས་གནས་པའི་མཁྱེན་པའི་ཡེ་ཤེས་རྒྱས་པ་ལ་
སངས་རྒྱས་ཞེས་བྱ་ཞིང་དེ་ལས་གཞན་དུ་བཙལ་ན་ཐོབ་པའི་གནས་མེད་དེ།
ཀུན་བྱེད་ལས། སྣང་སྲིད་ཆོས་དང་སྣང་མེད་བྱང་ཆུབ་སེམས། །སེམས་ཀྱི་
དེ་བཞིན་ཉིད་འབྱུང་དེ་བཞིན་ཉིད། །དེ་བཞིན་ཉིད་དུ་མ་གཏོགས་སོ་སོར་
མཐོང་། །དེ་བཞིན་ཉིད་ནི་དབྱིངས་ནས་འཚོལ་བྱེད་པ། །དུས་གསུམ་རྒྱལ་
བས་བཙལ་ཀྱང་མི་རྙེད་དོ། །ཅེས་སོ། ། རང་བྱུང་གི་རིག་པ་ཡོན་ཏན་ཐམས་
ཅད་ཀྱི་གཞིར་གྱུར་བ་འདི་བཞག་སྟེ་བླ་མའི་མན་ངག་ལ་ཡིད་མི་ཆེས་པར་
ཡང་ན་གནས་ལུགས་བྱ་བ་སྟོང་རྐྱང་གཏན་མེད་ཅིག་གམ་རྟག་པ་ཐེར་ཟུག་
ཅིག་ལྟ་བུའི་དྭངས་མར་སྐྱབས་འཆའ་ནས་ཡོད་མེད་ཡིན་མིན་སོགས་བཤད་
པ་ཚིག་གི་རོ་ལ་ཞེན་ན་ཉི་མ་རྒྱབ་ཏུ་བཞག་ནས་འོད་ཟེར་མདུན་དུ་སྨོན་པ་
བཞིན་གྲོལ་བའི་དུས་མེད་དེ། ཡིད་བཞིན་མཛོད་ལས། ཚུལ་འདི་མ་ཤེས་
སྟོང་པ་བྱིང་ཆད་པ། །ཚིག་ཏུ་ཡོད་མེད་མཐའ་བྲལ་ཞེས་སྨྲ་ཡང་། །བྲལ་
གཞི་མི་ཤེས་སྲིད་རྩེའི་ལྟ་བ་ཅན། །བསྟན་པ་འདི་ལས་ཕྱི་རོལ་གྱུར་བའི་
438



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
ཕྱིར། །ནམ་མཁའི་ཡིད་ཅན་ཐལ་བས་བྱུགས་པ་རུང་། །ཞེས་སོ། །དེའི་དོན་
རང་འགྲེལ་ལས། ཆོས་ཉིད་དོན་དམ་པའི་བདེན་པ་ཟབ་པ་ཞི་བ་བདུད་རྩིའི་
སྒོ་འདི་ལ་སྐུར་བ་འདེབས་ཤིང་། ཚིག་ཏུ་ཡོད་མེད་ཀྱི་མཐའ་ལས་འདས་
པས་སྤྲོས་པ་ཐམས་ཅད་དང་བྲལ་ཞེས་སྨྲ་ཡང་། བྲལ་བ་ལ་གང་བྲལ་རྒྱུའི་
དྲི་མ་གང་གི་སྟེང་དུ་བྲལ་བའི་གཞི་དགོས་པ་ལས། འདིར་དེ་གཉིས་ཀ་མེད་
པའི་བྱིང་ཆད་ནི་མཁའི་ཡིད་ཅན་ཁྱོད་ཅག་ཤཱཀྱའི་བསྟན་པ་ལས་ཕྱི་རོལ་དུ་
གྱུར་པས་ན། ལེགས་ནའང་སྲིད་རྩེའི་ལྟ་བ་དེས་འཁོར་བའི་ས་བོན་འདེབས་
ཤིང་། ཕལ་ཆེར་ངན་སོང་དུ་བགྲོད་པའི་ཕྱིར། ལོག་པར་ལྟ་བ་འཛིན་པ་ཕུར་
བུ་བའི་ཁོངས་སུ་གཏོགས་པ་ལ། ཆ་ལུགས་མ་འཛོམས་ཙམ་དུ་ཟད་དེ། ད་
ནི་གོས་ངུར་སྨྲིག་སྤངས་ནས་ཐལ་བའི་སྐྱོ་མ་ལུས་ལ་བྱུགས་ན་ཐམས་ཅད་
མཚུངས་པའི་རྒྱང་འཕེན་པར་ཕྱོགས་ཀུན་མཚུངས་པར་རུང་བ་ཡིན་ནོ། །
ཞེས་སོ། །དེ་ལྟར་མཐའ་གཉིས་སུ་མི་ལྷུང་པའི་རང་བཞག་གཉུག་མའི་ཡེ་
ཤེས་རྗེན་པ་འོད་གསལ་རྫོགས་པ་ཆེན་པོ་ཡང་གསང་བླ་མེད་ཀྱི་ལུགས་འདི་
སེམས་ཙམ་པ་སོགས་ཐེག་པ་འོག་མ་རྣམས་ཀྱི་དཔེར་གཞལ་དུ་མེད་ཅིང་།
སྔགས་སྤྱི་ལས་ཁྱད་པར་དུ་འཕགས་ཤིང་། ནང་རྒྱུད་སྡེ་གསུམ་གྱི་རྩེ་མོར་
གྱུར་བ་ཡིན་པས་བློ་ལྡན་ཐམས་ཅད་འཇུག་པའི་ལམ་སྟེགས་མ་ནོར་བ་སྟེ།
ཡིད་བཞིན་མཛོད་ལས། གང་འདིར་སྟོན་པའི་ཆོས་ཀྱི་མཛོད་གསུངས་པ། །
439



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཀུན་གྱི་སྙིང་པོ་འོད་གསལ་རྩེ་མོའི་ལམ། །ལྷུན་གྲུབ་གཞི་ཡི་གནས་ལུགས་
འདི་ཞེས་བྱ། །ཡང་ཟབ་ལྟ་བའི་མཐར་ཐུག་འདི་ཤེས་པས། །གོལ་སྒྲིབ་
ལས་གྲོལ་རྟག་ཆད་ཀུན་དང་བྲལ། །བསྒྲུབ་པ་དོན་ཡོད་མྱུར་དུ་འཚང་རྒྱ་
ཞིང་། །མདོ་རྒྱུད་ཀུན་ལ་ལྟ་བའི་མིག་དང་ལྡན། །ཞེས་སོ། ། ༈ ལམ་
བསྒོམ་པ་ཉམས་སུ་ལེན་ཚུལ་ལ་གཉིས། ཚིག་འགྲེལ་དང་། དོན་འགྲེལ་
ལོ། །དང་པོ་ནི། རྩ་བར། ཡེ་གནས་རང་རིག་སྐྱེ་མེད་ཆོས་སྐུའི་ངངཿ ལྟ་
བསྒོམ་སྤྱོད་པའི་སྒྲོག་གིས་མ་བཅིངས་པརཿ འཛིན་མེད་རང་བབ་ངང་དུ་
རང་བཞག་ན༔ བློ་འདས་དོན་གྱི་མཁའ་འགྲོའི་རང་ཞལ་མཇལཿ ཞེས་ཡེ་
གདོད་མ་ནས་རང་ལ་གནས་པའི་རིག་པ་སྐྱེ་འཆི་འཕོ་འགྱུར་མེད་པའི་ཆོས་
སྐུ་བྱ་རྩོལ་དང་བྲལ་བའི་ལྟ་བའི་ངང་དུ་འཇོག་ཚུལ་དེ། སྣང་སྟོང་སྤུ་རིས་
འབྱེད་པའི་ལྟ་བ་དང་བློས་བྱས་མཚན་འཛིན་གྱི་སྒོམ་པ་དགག་སྒྲུབ་རེ་དོགས་
དང་བཅས་པའི་སྤྱོད་པ་སོགས་ཀྱི་སྒྲོག་གིས་ནམ་ཡང་མ་བཅིངས་པར། ཕྱི་
དངོས་པོ་དང་ནང་སེམས་ཉིད་གང་ལའང་དམིགས་གཏད་ཀྱི་འཛིན་པ་རྡུལ་
ཙམ་མེད་པ་དེ་ངོ་འཕྲོད། རང་བྱུང་གི་སེམས་རང་བབ་བཅོས་བསྒྱུར་མེད་
པར་རང་སར་བཞག་ཅིང་མི་གཡོ་གསུམ་ལྡན་དང་ཅོག་བཞག་བཞི་ཡི་མན་
ངག་གིས་ངང་བསྐྱངས། འཁོར་འདས་རིག་པ་གཅིག་གི་ངང་ལས་མི་གཡོ་
བར་ལ་བཟླས་ན། ཕྱོགས་ལྷུང་དང་འཛིན་ཞེན་གྱི་གེགས་དང་གོལ་ས་ཐམས་
440



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
ཅད་ཆོད་ནས་སེམས་དང་སེམས་བྱུང་སོགས་ཀུན་རྫོབ་བློ་ཡི་ར་བ་ལས་འདས་
པའི་ཆོས་ཉིད་དོན་གྱི་མཁའ་འགྲོའི་རང་ཞལ་བླ་སློབ་ཀྱི་རྟེན་འབྲེལ་ནང་
འཛོམས་ལས་ཕྱི་དུས་ལ་མ་ལྟོས་པར་ད་ལྟ་ཉིད་དུ་མཇལ་བར་འགྱུར་རོ་ཞེས་
སོ། ། ༈ གཉིས་པ་དོན་འགྲེལ་ལ་བཞི། ངོ་སྤྲད་པ། ངང་སྐྱོང་བ། ལ་བཟླ་
བ། གེགས་བསལ་བའོ། །དང་པོ་ངོ་སྤྲད་པ་དེ་ལའང་ངོ་སྤྲོད་པའི་དགོས་
པ་དང་ངོ་སྤྲོད་གཉིས་ལས། དང་པོ་དགོས་པ་ནི། མགོན་པོ་ཀླུ་སྒྲུབ་ཀྱིས།
ཁྱོད་ཀྱིས་ཐུགས་དུལ་མཛོད་ཅིག་བཅོམ་ལྡན་གྱིས། །སེམས་ནི་ཆོས་ཀྱི་རྩ་
བ་ལེགས་པར་གསུངས། །ཞེས་པ་ལྟར་ཚེ་འདི་དང་ཕྱི་མ་གང་གཙོ་བརྟགས་
ཏེ་ཕྱི་མ་གཙོ་ཆེ་བར་སེམས་ན་བདེ་ནས་བདེ་བར་འགྲོ་བའི་ཐབས་ཚུལ་ལ་
འབད་དགོས། བདེ་སྐྱིད་ཕྱི་ནང་སྣོད་བཅུད་གང་ལས་བྱུང་བརྟགས་པ་ན་བདེ་
བ་ཞེས་བྱ་རྒྱུ་དགེ་བ་ལས་བྱུང་བར་ལེགས་པར་རྟོགས། དགེ་བ་དེ་ཉིད་ཡང་
སེམས་བསྐྱེད་ཙམ་དུ་གཏན་ལ་ཕབ། སེམས་བསྐྱེད་སེམས་བྱུང་སེམས་བྱུང་
སེམས་ལས་བྱུང་བ་སོགས་རིམ་པར་བརྩད་བཅད་པས་ལུས་སེམས་གཉིས་
ལས་སེམས་གཙོ་བོར་ངེས་ཤེས་སྐྱེ། འཁོར་འདས་བདེ་སྡུག་སེམས་ལས་
བྱུང་བར་ཐག་ཆོད། སེམས་དེའི་ངོ་བོ་སྟོང་ཉིད་དུ་རྟོགས་པའི་ཐབས་ཆུ་བརྒྱ་
ཟམ་འོག་ཏུ་བཅུག་པ་ལྟ་བུའི་གདམས་ངག་ཤེས་ན། འཁོར་འདས་ཀྱི་རེ་
དོགས་ཆད། བདེ་སྡུག་གི་འདོར་ལེན་སྟོར། བྱ་བ་ཐམས་ཅད་མལ་དུ་ལྷུན་
441



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གྱིས་གྲུབ་སྟེ་ཡོད་པར་ཡིད་ཆེས། གདམས་པ་ལ་འཇུག་པར་འདོད་པའི་བློ་
སྐྱེས། ལམ་ལ་ཞུགས་པ་ལས་ལྷག་པའི་དོན་ཆེན་མེད་པའི་གནད་དོ། །ཚེ་
གཅིག་སངས་རྒྱས་ཐོབ་པའི་གདིང་རྙེད་པའི་དགོས་པ་ཡོད་དོ། །འོན་ཀྱང་
སེམས་ཀྱི་དེ་ཉིད་ཡིད་དཔྱོད་ཀྱི་ལྟ་བའི་སྒོ་ནས་ལེགས་པར་ཤེས་ཀྱང་ཤེས་
པ་ཙམ་གྱིས་ངང་དུ་བཞག་ན་ས་ལམ་གྱི་ཡོན་ཏན་གོང་དུ་འཕེལ་བར་མི་འགྱུར་
ཏེ་བྱང་ཆུབ་སེམས་དཔའ་མཐོང་ལམ་པའང་ལམ་གྱི་བགྲོད་པ་ལ་ལྟོས་སོ། །
དེ་ཕྱིར་ལྟ་བ་ལེགས་པར་ངོ་འཕྲོད་པ་ནས་ཏིང་ངེ་འཛིན་རྒྱུན་སྐྱོང་དགོས་ཏེ།
ཆོས་དབྱིངས་བསྟོད་པ་ལས། ཇི་ལྟར་བུམ་ནང་མར་མེ་ཡིས། །ཕྱི་རོལ་ཀུན་
ཏུ་མི་སྣང་ལྟར། །དེ་བཞིན་ཆོས་ཀྱི་དབྱིངས་འདི་ཡང་། །འཁོར་བར་འོད་
ནི་གསལ་མ་ཡིན། །བུམ་པ་དེ་ཉིད་བཅག་གྱུར་ན། །ཐམས་ཅད་ཀུན་ཏུ་སྣང་
བ་ལྟར། །གང་ཚེ་ཏིང་འཛིན་རྡོ་རྗེ་ཡིས། །སྒྲིབ་པ་ཀུན་ཏུ་བཅོམ་གྱུར་པ། །
དེ་ཚེ་འོད་ནི་གསལ་བར་འགྱུར། །ཞེས་བདེ་གཤེགས་སྙིང་པོའི་དེ་ཉིད་ཇི་
བཞིན་མངོན་དུ་གྱུར་བར་ཏིང་ངེ་འཛིན་ལ་བརྟེན་དགོས་པར་གསུངས་སོ། །
༈ གཉིས་པ་ངོ་སྤྲོད་དངོས་ལ་གཉིས། སྔོན་འགྲོ་སེམས་ཀྱི་ཁང་བུ་བཤིགས་
ཏེ་ངོ་སྤྲོད་པ། དངོས་གཞི་སྤྲོས་མེད་ཀྱིས་ངོ་སྤྲད་པའོ། །སྤྱིར་ངོ་སྤྲོད་ཚུལ་
ལ་རྣམ་གྲངས་མང་དུ་མཆིས་ཏེ། ལྟ་སྒོམ་སྤྱོད་པ་གསུམ་གྱི་ཐོག་ནས་ངོ་སྤྲོད་
པ་དང་། ངོ་སྤྲོད་སྤྱད་པའི་རྒྱུད་ནས་དབང་པོའི་རིམ་པ་ལ་ལྟོས་པའི་ངོ་སྤྲོད་
442



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
ཉེར་གཅིག གུ་རུའི་བཀའ་སྲོལ་ཀློང་གསལ་འབར་མའི་རྒྱུད་གཙོ་བོར་མཛད་
ནས་ལྔ་ཚན་བདུན་དུ་ངོ་སྤྲོད་པ་སོགས་དུ་མ་མཆིས་སོ། །དེ་དག་ལས་གཙོ་
བོ། ཐལ་འགྱུར་ལས། སེམས་ནི་བཟུང་དང་གནས་པ་དང་། །རྩ་བ་བཅད་
དང་དངོས་པོ་དེད། །ཡེངས་ལ་བོར་བ་རྣམས་ཡིན་ནོ། །ཞེས་གནད་ལ་བརྟེན་
པའི་ངོ་སྤྲོད་ཐབས་དྲུག་དང་གནད་ལ་མ་བརྟེན་པར་ངོ་སྤྲོད་གཅིག་སོགས་
གསུངས་ཤིང་དེ་ལྟར་ལག་ལེན་ལ་འདེབས་པ་ཡང་ཡོད་མོད། དེའི་ནང་ནས་
དང་པོ་སྔོན་འགྲོ་སེམས་ཀྱི་ཁང་བུ་བཤིགས་པས་སེམས་རྩད་བཅད་ཅིང་རིག་
པ་རྗེན་པ་ལྷང་ལ་བུད་པའི་སྟེང་ནས་ངོ་སྤྲོད་ཀྱི་ལུགས་འདིའི་ཁོངས་སུ་ཐམས་
ཅད་བསྡུས་ཤིང་ཐར་འདོད་ཐམས་ཅད་འཇུག་བདེ་བ་ཡོད་པས་བླ་མ་མང་
པོས་ཕྱག་ལེན་དུ་མཛད་པ་ལྟར་འདིར་ཡང་དེའི་ཕྱོགས་མཚུངས་སུ་བཤད་
པར་བྱའོ། །དང་པོ་ལ་དྲུག ༡སེམས་དང་རིག་པ། ༢ཀུན་གཞི་དང་ཆོས་སྐུ།
༣ཕྱི་ཚོགས་དྲུག ༤ནང་དུག་ལྔ། ༥ཡུལ་དང་ཤེས་པ། ༦གསང་བ་རིག་པ་
ཆོས་སྐུར་ངོ་སྤྲད་པ་དང་དྲུག་གོ །འདིར་དང་པོ། ཤན་འབྱེད་ཀྱི་དབང་དུ་
ན་ཀུན་གཞི་དང་ཆོས་སྐུ། སེམས་དང་རིག་པ་ཤན་འབྱེད་གཉིས་གཙོ་བོར་
བྱེད་པ་དང༌། ཐེག་མཆོག་མཛོད་ནས་ཤན་འབྱེད་བཅུ་དྲུག་དང་། ཆོས་
དབྱིངས་མཛོད་ནས་ཤན་འབྱེད་བཅུ་གཉིས་སོགས་རྒྱས་བསྡུས་སྣ་ཚོགས་
ཤིག་ཡོད་ན་ཡང་གཙོ་བོ་སློབ་མའི་རྒྱུད་ཤེས་མཁན་གྱི་བླ་མ་ཞིག་ཡིན་ཕྱིན་
443



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཁྱད་པར་མེད་དོ། །སེམས་ཀྱི་རྩད་བཅད་དེ་ཤན་འབྱེད་ཚུལ་ཡང་། ཐལ་
འགྱུར་ལས། སེམས་ནི་དང་པོ་བྱུང་ས་དང་། །བར་དུ་གནས་ས་ཐ་མ་འགྲོ། །
དེ་ལྟར་གསུམ་ལ་བརྟགས་དཔྱད་པས། །སེམས་སྦྱངས་སེམས་ཀྱི་གནས་
ལུགས་ཤེས། །ཞེས་པ་ལྟར་ཕྱི་སྣོད་ཀྱི་འཇིག་རྟེན་ཡུལ་དྲུག་དང་འབྱུང་ལྔ།
ནང་སྒོ་གསུམ་དང་ཚོགས་དྲུག་པོར་ལེགས་པར་དཔྱད་དེ་ལུས་ལྟ་བུར་མཚོན་
ན། ཤ་རུས། ལྷུ་ལྡེབས། རྡུལ་ཕྲན་ནས་རྡུལ་ཕྲ་རབ། དེ་ཡང་ཕྱོགས་ཆ་
བྲལ་བའི་ཁོང་ནས་མིང་གི་གདགས་གཞི་བཙལ། དངོས་པོའི་རྟག་འཛིན་
བཤིག རེ་དོགས་ཀྱི་རྫུན་ཕུག་བརྡིབ། ཆགས་ཡུལ་ཕྱི་གཟུང་བའི་ཡུལ་ཐམས་
ཅད་སེམས་ཀྱི་རོལ་བ་ཙམ་ལས་བདེན་མེད་དུ་ངོ་ཤེས། འཛིན་མཁན་ནམ་
བཙལ་མཁན་ནང་འཛིན་པའི་སེམས་ཡང་དུས་གསུམ་གྱི་རིག་པས་སྟོང་པ་
རྩ་བྲལ་དུ་གཏན་ལ་ཕབ་དགོས། སེམས་དང་རིག་པའི་ཁྱད་པར་ཅི་ལྟར་
འབྱེད་ན། སེམས་ཞེས་བྱ་བ་ནི། མཛོད་ལས། རྣམ་ཤེས་སོ་སོ་རྣམ་རིག་
པ༑ །ཞེས་ཡུལ་གྱི་ངོ་བོ་ཙམ་རིག་པ་དང་། དེ་ལས་ཡུལ་ལ་དམིགས་པའི་
བྱེད་ལས་ཀྱིས་ཡུལ་དང་འདྲེས་ཤིང་གཟུང་འཛིན་གྱི་བྱ་བ་བྱེད་པར་སེམས་
བྱུང་ཞེས་བྱ་སྟེ། དེ་གཉིས་ཀྱི་ཁྱད་པར་ནི་ཡུལ་རིག་པ་གཙོ་བོ་སེམས་དང་
དེ་ཉིད་གཞིར་བྱས་པས་བྱེད་ལས་ཀྱི་སྒོ་ནས་ཡུལ་ལ་འཇུག་ཅིང་འཛིན་པ་
སེམས་བྱུང་སྟེ། དེ་ཉིད་ངོ་བོ་གཅིག་ཚུལ་ཡང་། །མཛོད་ལས། སེམས་དང་
444



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
སེམས་བྱུང་ངེས་ལྷན་ཅིག །ཅེས་པ་ལྟར་འདིར་བསམ་མཁན་དང་དྲན་མཁན་
གྱི་ཤེས་པ་དེ་ཉིད་རང་བཞིན་སྟོང་ཚུལ་ཤེས་ན་སེམས་སེམས་བྱུང་སོགས་
ཀྱི་དབྱེ་བ་མི་དགོས་པར་ཅིག་ཆར་དུ་རྩད་ཆོད་ལ། སེམས་ནི་དེ་ལས་ལྡོག་
ཅིང་ཡུལ་འཛིན་ཅིང་ཡུལ་དང་འདྲེས་པས་ཆུ་ཐིགས་དང་རྡུལ་འཕྲད་པ་ལྟ་བུའི་
ཁྱད་ཆོས་ཡོད་དོ། །རིག་པ་ནི། ཡོན་ཏན་མཛོད་ལས། རྟོག་མེད་ཙམ་དུ་སེམས་
རིག་མཚུངས་ནའང་། །རིག་པ་རང་བཞིན་མེད་པར་ཟང་ཐལ་ལ། །སེམས་
ནི་ལྡིང་ཀ་ལྟ་བུར་འཁྱིལ་ཞིང་རྨོངས། །རིག་པ་གནམ་སྟོང་ཟླ་བ་གཏིང་གསལ་
འདྲ། །སེམས་ནི་བཅོ་ལྔའི་ཟླ་བ་ཡུལ་འདྲེས་མཚུངས། །དྭངས་ལ་ཡུལ་མེད་
རིག་པའི་ཡོན་ཏན་ཏེ། །ཡུལ་དང་ཀུན་ནས་འདྲེས་པ་སེམས་ཀྱི་ཁྱད། །ཅེས་
ཕྱི་སྣ་ཚོགས་ཀྱི་སྣང་བ་ཅི་ལྟར་ཤར་ཡང་རྔུལ་ཆུ་རྡུལ་དང་མི་འདྲེས་པ་ལྟར་ཡུལ་
ལ་མི་གཡོ་ཞིང་འཛིན་པ་མེད་པ། རང་ངོ་དྭངས་ཤིང་མཁྱེན་ཆ་གསལ་བ་
སོགས་ཀྱི་ཁྱད་ཆོས་ཡོད་པ་ཡིན་ནོ། །གཉིས་པ་ཀུན་གཞི་དང་ཆོས་སྐུ་ནི།
ཡོན་ཏན་མཛོད་ལས། དེ་བཞིན་ཀུན་གཞི་དང་ནི་ཆོས་སྐུ་གཉིས། །དབྱིངས་
སུ་གཅིག་ཀྱང་ཆོས་སྐུ་རྒྱ་མཚོ་འདྲ། །ཀུན་གཞིའི་རྣམ་ཤེས་དེ་ཡི་སྒྲིབ་ཆ་སྟེ། །
གྲུ་པ་བཞིན་དུ་འཁོར་འདས་གཉིས་ཀར་ལྡིང་། །ཞེས་ཀུན་གཞི་དང་ཆོས་
སྐུ་གཉིས་པོ་ཆོས་ཀྱི་དབྱིངས་སུ་རོ་མཉམ་པས་ཁྱད་པར་མེད་ཀྱང་རྩལ་འཁྲུལ་
བའི་དབང་དུ་བྱས་ན་ཁྱད་པར་ཡོད་དེ། ཆོས་སྐུ་ནི་རྒྱ་མཚོ་ལྟ་བུ་དང་། ཀུན་
445



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གཞི་ནི་དེ་སྒྲིབ་པའི་ཆ་ལྟ་བུ་སྟེ་དབྱེ་ན། ཡེ་དོན་གྱི་ཀུན་གཞི་དང་། སྦྱོར་བ་
དོན་གྱི་ཀུན་གཞི་དང་། བག་ཆགས་ལས་ཀྱི་ཀུན་གཞི་དང་། བག་ཆགས་
སྣ་ཚོགས་པའི་ཀུན་གཞི་དང་བཞིར་གསུངས་པ། ངོ་བོ་རྨོངས་ཤིང་དྲི་མ་དང་
བཅས་པ་ཡིན་ནོ། །ཆོས་སྐུ་ངོ་བོ་ནི་གཟུང་འཛིན་དང་དྲན་བསམ་ལས་འདས་
པའི་དྲི་མ་བྲལ་བའི་ཡེ་ཤེས་ཡིན་ནོ། ། ༈ གསུམ་པ་ཕྱི་ཚོགས་དྲུག་རང་
གྲོལ་དུ་ངོ་སྤྲོད་པ་ནི། རེག་བྱ་ལྟ་བུར། མཁའ་ལྡིང་གཤོག་རླབས་ལས། གོས་
ལ་སོགས་པ་འཇམ་པོ་ལུས་ལ་དྲིལ། །འཇམ་མོ་སྙམ་པའི་རང་གི་སེམས་
ལ་ལྟོས། །རེ་བ་ལ་སོགས་རྩུབ་མོ་ལུས་ལ་དྲིལ། །རྩུབ་པོ་སྙམ་པའི་རང་
གི་སེམས་ལ་ལྟོས། །བལྟས་ཚེ་གཉིས་ཀ་སྟོང་པ་རོ་མཉམ་མོ། །གཟུགས་
ལྟ་བུར། གསེར་སྐུ་ལ་སོགས་མཛེས་པའི་གཟུགས་ལ་ལྟོས། །མཛེས་སོ་སྙམ་
པའི་རང་གི་སེམས་ལ་ལྟོས། །སྦལ་བ་ལ་སོགས་པའི་མི་མཛེས་གཟུགས་
ལ་ལྟོས། །མི་མཛེས་སྙམ་པའི་རང་གི་སེམས་ལ་ལྟོས། །བལྟས་ཚེ་གཉིས་ཀ་
སྟོང་པ་རོ་མཉམ་མོ། །རོ་ལྟ་བུར། བུ་རམ་ལ་སོགས་ཞིམ་པོ་ཁ་རུ་ཟོ། །མངར་
རོ་སྙམ་པའི་རང་གི་སེམས་ལ་ལྟོས། །ཇ་ལྷ་ལ་སོགས་ཁ་རུ་མྱང་ནས་ཀྱང་། །
ཁ་ཁ་སྙམ་པའི་རང་གི་སེམས་ལ་ལྟོས། །བལྟས་ཚེ་གཉིས་ཀ་སྟོང་པར་རོ་
མཉམ་མོ། །དྲི་ལྟ་བུར། ཙནྡན་སྤོས་སོགས་དྲི་ནི་ཞིམ་པོ་སྣོམས། །
ཞིམ་མོ་སྙམ་པའི་རང་གི་སེམས་ལ་ལྟོས། །ཤིང་ཀུན་སྒོག་པ་ལ་སོགས་དྲི་
446



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
ངན་སྣོམས། །མི་ཞིམ་སྙམ་ཚེ་རང་གི་སེམས་ལ་ལྟོས། །བལྟས་ཚེ་གཉིས་ཀ་
སྟོང་པར་རོ་མཉམ་མོ། །ཞེས་པའི་ཤིང་ཀུན་དང་སྒོག་པ་ལ་དགའ་མཁན་
མང་བས་སྐྱག་པ་ལ་སོགས་དྲི་ངན་པ་བསམ་ན་ཅུང་ཞིག་ཁྱད་ཆེ་བ་ཡིན་ནོ། །
སྒྲ་ལྟ་བུར། དྲིལ་བུ་པི་ཝང་གླིང་བུའི་སྒྲ་ལ་ཉོན། །སྙན་ནོ་སྙམ་པའི་རང་གི་
སེམས་ལ་ལྟོས། །རྡོ་དང་ཐལ་མོ་རྡོབས་ལ་སྒྲ་ལ་ཉོན། །མི་སྙན་སྙམ་པའི་
རང་གི་སེམས་ལ་ལྟོས། །བལྟས་ཚེ་གཉིས་ཀ་སྟོང་པར་རོ་མཉམ་མོ། །ཁྱོད་
རྣམས་གླིང་བཞིའི་ཁམས་ལ་དབང་བསྒྱུར་བའི། །འཁོར་ལོས་བསྒྱུར་རྒྱལ་
ཞིག་ཏུ་སྐྱེས་ནས་ཀྱང་། །བཙུན་མོ་བློན་པོ་མང་པོའི་འཁོར་གྱིས་བསྐོར། །རིན་
ཆེན་སྣ་ལྔ་ལས་གྲུབ་ཁང་བཟང་ན། །རོ་བརྒྱ་ལྡན་པའི་ཁ་ཟས་ཟ་བར་སྒོམས། །
དེ་འདྲའི་སྣང་བ་སེམས་ལ་ཤར་བའི་ཚེ། །བདེའོ་སྙམ་པའི་རང་གི་སེམས་
ལ་ལྟོས། །ཁྱེད་རྣམས་དབུལ་པོ་འཁོར་གཡོག་གཅིག་ཀྱང་མེད། །གྱང་ར་
ཞིག་པོ་ཞིག་ཏུ་མལ་བཅས་ནས། །སྟེང་ནས་ཆར་བབས་འོག་ནས་སས་བརླན་
ཞིང་། །ལུས་ལ་མཛེ་སོགས་ནད་སྣ་མང་པོས་བཏབ། །རྐང་ལག་ཆད་ནས་
སྡུག་བསྔལ་དུ་མ་ཡིས། །མནར་ནས་སྡུག་བསྔལ་མྱོང་བ་ཅིག་ཏུ་སྒོམས། །
དེ་འདྲའི་སྣང་བ་ཡིད་ལ་ཤར་བའི་ཚེ། །སྡུག་གོ་སྙམ་ཚེ་རང་གི་སེམས་ལ་
ལྟོས། །བལྟས་ཚེ་བདེ་སྡུག་སྟོང་པར་རོ་མཉམ་མོ། །འདི་ལྟར་ཚོགས་དྲུག་
སྟོང་པར་ཤེས་ནས་ཀྱང་། །ཕྱིན་ཆད་ཚོགས་དྲུག་བཟང་ངན་གང་ཤར་ཚེ། །
447



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ངོ་སྤྲོད་འདི་བཞིན་དཔྱད་པ་མི་དགོས་ཏེ། །གཞི་མེད་ཡེ་གྲོལ་སྟོང་པ་ཡིན་
པའི་ཕྱིར། །ཤར་ཙམ་ཉིད་ནས་རྗེས་སུ་མི་འབྲངས་པར། །སེམས་ཉིད་ངང་
དུ་རང་སར་ཀློད་ལ་ཞོག །རང་གྲོལ་ཉིད་དུ་འགྲོ་བར་ཐེ་ཚོམ་མེད། །ཅེས་སོ། །
སྤྱིར་དུག་ལྔ་དང་ཚོགས་དྲུག་གི་ངོ་སྤྲོད་རྒྱུད་དང་མན་ངག་གི་བསྟན་བཅོས་དུ་
མ་ན་བཞུགས་མོད། འདིར་གོ་བདེ་ཞིང་བྱིན་རླབས་ཀྱི་ཚན་ཁ་ཆེ་བའི་དབང་
གིས་ཞབས་དཀར་བའི་གསུང་ཇི་བཞིན་བཀོད་པ་སྟེ། ལས་དང་པོ་བ་དང་
རིམ་གྱིས་པའི་གང་ཟག་ཞིག་མིན་ན་ངོ་སྤྲོད་འདི་མི་དགོས་ཤིང་དེ་ལ་བརྡ་
རྙིང་དང་ཡིག་སྐད་ཀྱིས་བཅིངས་པས་དགོས་པ་མི་འགྲུབ་པས་གོ་སླ་ལ་དོན་
ཟབ་པ་འདི་རྨད་དུ་བྱུང་བར་སེམས་སོ། །བཞི་བ་ནང་དུག་ལྔ་རང་གྲོལ་ནི།
མཁའ་ལྡིང་གཤོག་རླབས་ལས། ཁྱོད་ཅག་རྣམས་ལ་སྔོན་ལ་གནོད་པ་
བསྐྱལ། །སུན་ནི་དབྱུང་དང་བརྡུང་བཙོག་བྱས་པ་དང༌། །ངོ་ཚ་གཏད་དང་
སེམས་ལ་གནོད་པ་ལས། །ཇི་ལྟར་གཞན་གྱིས་བྱས་པའི་ཚུལ་རྣམས་ཀུན། །
རང་གི་ཡིད་ལ་ཚུལ་བཞིན་བསམ་བྱས་ནས། །ཞེ་སྡང་སྐྱེར་ཆུག་སྐྱེས་ཚེ་ངོ་
བོ་ལ། །ཅེར་གྱིས་ལྟོས་ལ་ཞེ་སྡང་མཁན་པོ་དེ། །དང་པོ་གང་ནས་བྱུང་དང་ད་
ལྟའི་དུས། །གང་དུ་གནས་དང་ཐ་མ་གང་དུ་འགྲོ། །དབྱིབས་དང་ཁ་དོག་
ལ་སོགས་ཨེ་འདུག་ལྟོས། །བལྟས་ཚེ་ཡེ་ནས་སྟོང་པ་འཛིན་མེད་ཡིན། །
འདོད་ཆགས་མ་སྤང་སོར་རྟོག་ཡེ་ཤེས་སོ། །ཁྱེད་རྣམས་གཉིད་དང་བྱིང་
448



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
རྨུགས་ལ་སོགས་པའི། །གཏི་མུག་སྐྱེར་ཆུག་སྐྱེས་ཚེ་ངོ་བོ་ལ། །ཅེར་གྱིས་
ལྟོས་ལ་གཏི་མུག་མཁན་པོ་དེ། །དང་པོ་གང་ནས་བྱུང་དང་ད་ལྟའི་དུས། །
གང་དུ་གནས་དང་ཐ་མ་གང་དུ་འགྲོ། །དབྱིབས་དང་ཁ་དོག་ལ་སོགས་ཨེ་
འདུག་ལྟོས། །བལྟས་ཚེ་ཡེ་ནས་སྟོང་པ་འཛིན་མེད་ཡིན། །གཏི་མུག་མ་སྤངས་
ཆོས་དབྱིངས་ཡེ་ཤེས་སོ། །ཁྱོད་རྣམས་རང་གི་རིགས་རུས་སྟོབས་འབྱོར་
དང༌། །གཟུགས་བྱད་ལེགས་དང་ངག་གི་དབྱངས་སྙན་དང་། །ཐོས་བསམ་
སྒོམ་གསུམ་ཡི་གེ་འབྲི་ཀློག་དང་། །རིག་གནས་མཁན་དང་གྲོང་ཆོག་གདུལ་
བྱ་སོགས། །རང་གི་ཡོད་ཚད་ཡོན་ཏན་བསམ་བྱས་ནས། །གཞན་ལས་ཅུང་
ཟད་ང་བཟང་སྙམ་པ་ཡི། །ང་རྒྱལ་སྐྱེར་ཆུག་སྐྱེས་ཚེ་ངོ་བོ་ལ། །ཅེར་གྱིས་
ལྟོས་ལ་ང་རྒྱལ་མཁན་པོ་དེ། །དང་པོ་གང་ནས་བྱུང་དང་ད་ལྟའི་དུས། །གང་
དུ་གནས་དང་ཐ་མ་གང་དུ་འགྲོ། །དབྱིབས་དང་ཁ་དོག་ལ་སོགས་ཨེ་འདུག་
ལྟོས། །བལྟས་ཚེ་ཡེ་ནས་སྟོང་པ་འཛིན་མེད་ཡིན། །ང་རྒྱལ་མ་སྤངས་མཉམ་
ཉིད་ཡེ་ཤེས་སོ། །རང་ལས་ཆེ་བའི་གཞན་གྱི་སྟོབས་འབྱོར་དང་། །ཡོན་ཏན་
མཁན་དང་གདུལ་བྱ་མང་བ་དང་། །རིག་གནས་མཁན་དང་འདོན་བཟང་
སྐད་བཟང་དང་། །ཆོས་ཀྱི་གོ་བ་འཇིག་རྟེན་གཏམ་ལ་སོགས། །གཞན་གྱི་
ཡོན་ཏན་ཐམས་ཅད་བསམ་བྱས་ནས། །རང་ལས་མཐོ་བར་དོགས་པའི་ཕྲག་
དོག་སེམས། །སྐྱེར་ཆུག་སྐྱེས་ཚེ་ཕྲག་དོག་ངོ་བོ་ལ། །ཅེར་གྱིས་ལྟོས་ལ་ཕྲག་
449



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དོག་མཁན་པོ་དེ། །དང་པོ་གང་ནས་བྱུང་དང་ད་ལྟའི་དུས། །གང་དུ་གནས་
དང་ཐ་མ་གང་དུ་འགྲོ། །དབྱིབས་དང་ཁ་དོག་ལ་སོགས་ཨེ་འདུག་ལྟོས། །
བལྟས་ཚེ་ཡེ་ནས་སྟོང་པ་འཛིན་མེད་ཡིན། །ཕྲག་དོག་མ་སྤངས་བྱ་གྲུབ་ཡེ་
ཤེས་སོ། །དེ་ལྟར་རྟོགས་ན་ཉོན་མོངས་ཡེ་ཤེས་ཡིན། །ཉོན་མོངས་རྟོག་པ་
སྤངས་པའི་ཕ་རོལ་ནས། །སྟོང་ཉིད་ཡེ་ཤེས་འཚོལ་བ་དགོད་རེ་བྲོ། །བཙལ་
བས་མ་རྙེད་ཚེ་ན་སྙིང་རེ་རྗེ། །འདི་ལྟར་དུག་ལྔ་སྟོང་པར་ཤེས་ནས་ཀྱང་།།
ཕྱིན་ཆད་དུག་ལྔའི་རྟོག་པ་གང་ཤར་ཡང་། །ངོ་སྤྲོད་འདི་བཞིན་སྐྱེ་ས་གནས་
ས་དང་། །འགྲོ་ས་དབྱིབས་དང་ཁ་དོག་དཔྱད་མི་དགོས། །སྔོན་དུ་དུག་ལྔ་
སྟོང་པར་ཤེས་པའི་ཕྱིར། །ཤར་མ་ཐག་ནས་རྗེས་སུ་མི་འབྲངས་པར། །
སེམས་ཉིད་ངང་དུ་རང་སར་གློད་ལ་ཞོག །རང་ཡལ་ཉིད་དུ་འགྲོ་བར་ཐེ་
ཚོམ་མེད། །འདི་ནི་ངོ་སྤྲོད་རྩལ་སྦྱོང་གཉིས་ཀ་ཡིན། །འདི་ལྟར་སྔོན་ལ་
རྩལ་སྦྱོང་བྱས་གྱུར་ན། །ཕྱིན་ཆད་ཉོན་མོངས་དུག་ལྔ་ནམ་ཤར་ཚེ། །ཉོན་
མོངས་རང་མཚང་སྔོན་ལ་ཤེས་སྟབས་ཀྱིས། །སྟོང་ཉིད་ཡེ་ཤེས་གཉིས་ཀ་
མཉམ་ཤར་ནས། །ཤར་གྲོལ་དུས་མཉམ་ཤར་གྲོལ་དུས་མཉམ་མོ། །བླ་མ་
གོང་མའི་རྣམ་ཐར་གསུང་རྒྱུན་དུ། །ཉོན་མོངས་རྟོག་པ་མང་ན་ཆོས་སྐུ་མང་། །
གསུངས་པ་ཇི་བཞིན་ཡིན་པ་ཤེས་པར་གྱིས། །ལས་ནི་དང་པོ་པ་ལ་ཉོན་
མོངས་སེམས། །ཤུགས་དྲག་ཤར་ཚེ་དཔྱད་འཇོག་བྱས་ན་བཟང་། །འདི་
450



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
ནི་ཞལ་ཤེས་ཡིན་པས་ཐུགས་ལ་ཞོག །འདི་ནི་དུག་ལྔ་རང་གྲོལ་ངོ་སྤྲོད་དོ། །
ཞེས་གསུངས་སོ། ། ༈ ལྔ་པ་དྲན་བསམ་སྔ་ཕྱིའི་བར་ནས་ངོ་སྤྲོད་པ་ནི།
འགའ་ཞིག་གིས་སེམས་དེ་ཉིད་བརྟགས་ན་ངོ་བོ་ངོས་བཟུང་སོགས་བྲལ་ནའང་
འགྱུ་འགྱུ་རིག་རིག་འདི་ཉིད་ཡོད་པ་ཞིག་ངེས་པར་འདུག་པས་དེ་འགྱུ་བས་
ཤེས་སམ་སྙམ་ན། ཐེག་མཆོག་མཛོད་ལས། སེམས་ཡོད་ན་ངོ་བོ་གཟུགས་
ཅན་དུ་ཡོད་དམ་གཟུགས་མེད་དུ་ཡོད། གཟུགས་ཅན་དུ་མེད་དེ་ཡོད་ན་
དབང་པོའི་མངོན་སུམ་ལ་བལྟར་རུང་བ་ལས་བལྟར་མི་རུང་བ་མངོན་སུམ་
ཚད་མས་བསལ་ལོ། །གཟུགས་མེད་དུ་ཡོད་ན་ཅིས་ཤེས། འགྱུ་བས་ཤེས་
སོ་ཞེ་ན། འགྱུ་བ་དེ་ཁ་དོག་དང་ཕྱོགས་ཆ་དང་། འདས་མ་འོངས་ད་ལྟ་གསུམ་
བརྟགས་པས་མ་གྲུབ་སྟེ། འགྱུ་བ་སྔ་མ་དང་ད་ལྟའི་འགྱུ་བ་ཕྲད་ཆའི་དྲན་
བསམ་སྔ་མ་དེ་ད་ལྟ་མ་འགགས་པར་ཡོད་དགོས་ལ། ཡོད་ན་སྔ་མ་ཡིན་
པར་འགལ་ཞིང་། ད་ལྟའི་སྔ་མ་དང་ཕྲད་ཆ་དེ་འགག་པར་ཐལ་ཞིང་མ་འཕྲད་
ན་ད་ལྟའི་དྲན་བསམ་རྒྱུ་མེད་འགྱུ་བར་མི་རིགས་པར་ཁེགས་སོ། །འགྱུ་བ་
ནི་གཅིག་ཡིན་ནམ་ཐ་དད་ཡིན། གཅིག་ན་སྣ་ཚོགས་པར་འགྱུ་བ་ཉམས་
ལ༑ ཐ་དད་ན་འགྱུ་བྱེད་གཅིག་ཡིན་པ་ཉམས་སོ། །དེས་ན་སེམས་ཡོད་
པར་མ་གྲུབ་སྟེ། རྩ་བྲལ་ནམ་མཁའ་འདྲ་བར་རྟོགས་པས། སྐྱེ་བ་དང་སྐྱེ་
གཞི་མེད་པས་ལྡོག་པའི་ས་མེད་དོ། །ནམ་མེད་ན་དྲན་བསམ་སྔ་ཕྱིའི་བར་
451



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དུ་ངོ་སྤྲད་པས་དེར་ཡལ་བས་སེམས་ལ་གཞི་མེད་པར་ངོ་ཤེས། དེ་ཤེས་པས་
ལྡོག་ས་མེད་པར་ཡིད་ཆེས། དེ་ཤེས་པས་ཁམས་གསུམ་མིང་མེད་ཆེན་པོར་
ཐག་ཆོད། དེ་ཆོད་པས་ལས་དགེ་སྡུག་གི་ཕན་གནོད་མེད་པར་བློ་བདེའོ། །
ཞེས་པ་ལྟར་རོ། ། ༈ དྲུག་པ་གསང་བ་རིག་པ་ཆོས་སྐུར་ངོ་སྤྲད་པ་ནི།
ཀློང་དྲུག་ལས། རྟོག་པ་མེད་པའི་སེམས་ཉིད་ལ། །ཡུལ་རྐྱེན་བྲལ་བའི་སྣང་
བ་ནི། །རང་དག་ཆེན་པོའི་དགོངས་པ་ཞེས། །ཀུན་ཏུ་བཟང་པོ་ང་ཡིས་བསྟན། །
རྟོག་པ་མེད་པའི་སེམས་ཉིད་ལ། །མ་བཟུང་འགག་མེད་རང་སྣང་བས། །རང་
གི་གསལ་བའི་ཡུལ་ངོ་ཤེས། །ཀུན་ཏུ་བཟང་བོ་ང་ཡིས་བསྟན། ཟུག་རྔུ་མེད་
པའི་སེམས་ཉིད་ལ། །བདག་རྟོག་བྲལ་བའི་སྣང་བ་ནི། །རང་བཞག་ཆེན་
པོའི་དགོངས་པ་ཞེས། །ཀུན་ཏུ་བཟང་པོ་ང་ཡིས་བསྟན། །ཞེས་པ་ལྟར་
དབྱིབས་གཟུགས་ཡོད་མེད་སྐྱེ་འགག་གནས་བྲལ་སོགས་རྟོག་པའི་སྤུ་རིས་རང་
སར་ཞི་བའི་སེམས་ཉིད་ངོ་བོ་ཀ་ནས་དག་པ་དེ་ཆོས་ཀྱི་སྐུ་ཡིན་ལ། དབྱིངས་
སྟོང་པ་ཆེན་པོ་དེའི་གདངས་རིག་ཆ་མ་འགགས་པའི་ངོ་བོ་ལ་ཡུལ་ལྔ་ཚུལ་
ཤར་ཡང་དགག་པ་དང་འཛིན་པའི་རྐྱེན་དང་བྲལ་བའི་གསལ་ཆ་ལྷུན་གྲུབ་
ཏུ་ཡོད་པ་ནི་ལོངས་སྤྱོད་རྫོགས་པའི་སྐུའོ། །རིག་པའི་གདངས་འཆར་ཚུལ་
མ་འགགས་པ་འགྱུ་བ་ལྟར་འཕྲོས་ཀྱང་ཆུ་དང་རླབས་ལྟར་བཟང་ངན་མེད་
པར་གང་ཤར་དེར་འཛིན་བྲལ་བར་གྲོལ་བ་ནི་སྤྲུལ་བའི་སྐུའོ། །སྐུ་གསུམ་
452



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
གྱི་སྔ་ཕྱི་ཚིག་གི་བརྗོད་པ་ཙམ་ལས་བྱུང་བ་མ་གཏོགས་གོ་རིམ་སྔ་ཕྱི་ཅན་དུ་
འཛིན་པར་མི་བྱའོ། །དེ་ལྟར་སྣང་བ་སེམས་ཀྱི་རོལ་བ། སེམས་གཞི་མེད་
རྩ་བྲལ་སྟོང་པ་ཉིད། སྟོང་པ་བྱིང་ཆད་དུ་མ་སོང་བ་སྐུ་གསུམ་ཡེ་ཤེས་གསུམ་
ལྡན་གྱི་ངོ་བོ་ངོ་སྤྲད་པར་བྱའོ། ། ༈ གཉིས་པ་སྤྲོས་མེད་ནི། སྤྲོས་མེད་
ཀྱི་ངོ་སྤྲོད་ནི་ངེས་པར་ཁྲིད་དང་ཚིག་ཚོགས་མང་པོ་སོགས་ལ་ལྟོས་པ་མ་ཡིན་
ཏེ༑ དཔེར་ན། གྲུབ་ཐོབ་ཨོ་རྒྱན་པ་ལ་རྡོ་རྗེ་རྣལ་འབྱོར་མ་སྨད་འཚོང་མའི་
གཟུགས་ཀྱིས་ཐུག་པ་ཕོར་གང་སྦྱིན་པས་དབང་དོན་རྟོགས་པ་དང་། གཏེར་
སྟོན་གུ་རུ་ཆོས་དབང་གིས་བལ་པོ་བྷ་རོ་གཙུག་འཛིན་ལ་དྲི་ཆེན་སྤྱི་བོར་བཞག
དྲི་ཆུ་ཁར་བླུད་པས་ཟད་མེད་ལྷན་སྐྱེས་ཡེ་ཤེས་ལ་ཞག་བདུན་དུ་གནས་ཤིང་
གྲོལ་བའི་ལོ་རྒྱུས་དང་། ཞི་བྱེད་བརྒྱུད་པའི་དམ་པ་སྒོམ་སྨོན་གྱིས། འཆུས་
པ་དར་བརྩོན་ལ་ཇ་ཕོར་བ་གང་དང་ཕྱེ་སྐྱལ་བ་གང་གནང་ནས་དབང་བསྐུར་
གྱི་དོད་པོ་ཡིན་གསུངས་པས་བླ་མ་དང་རྟོགས་པ་མཉམ་པའི་བྱིན་རླབས་
ཞུགས་པ་སོགས་གསར་རྙིང་ཀུན་ན་མཐའ་ཡས་པ་ཡོད་པས་བརྡ་ཐབས་རྟེན་
འབྲེལ་ཅི་ཙམ་ཞིག་ལ་བརྟེན་ཀྱང་རུང་ལ། བླ་མ་ལྟ་དགོངས་དང་ལྡན་པས་
སློབ་མ་དམ་ཚིག་དང་ལྡན་པ་ལ་རྫོགས་པ་ཆེན་པོའི་རྒྱུད་གདམས་ངག་དྲི་མེད་
འོད་ཀྱི་ཐིག་ལེ་འདི་ཉིད་གསལ་ཞིང་དག་པ་ལན་གཅིག་བསྒྲགས་པས་ཀྱང་
ངོ་འཕྲོད་པར་ངེས་སོ། །དེས་ན་འདིར་ཡང་ངོ་སྤྲོད་ཚུལ་སོགས་མན་ངག་གཞན་
453



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ནས་ཁ་བསྐངས་པའི་སྤྲོས་པ་མ་བྱས་སོ། ། ༈ གཉིས་པ་ངང་སྐྱོང་པ་ལ་
གཉིས། ཚིག་འགྲེལ་དང་དོན་འགྲེལ་ལོ། །དང་པོ་ནི། རྩ་བར། ཐ་མལ་ད་
ལྟའི་ཤེས་པ་རང་ག་མཿ མ་བཅོས་མ་བསྒྱུར་གུ་ཡངས་རྒྱ་ཡན་ངང༔ རང་
སར་བཞག་ཚེ་འཛིན་མེད་གཉུག་མའི་གཤིསཿ རྩོལ་མེད་དོན་གྱི་རང་རིག་
མཁའ་འགྲོར་མཇལཿ ཞེས་བཅོས་བསྒྱུར་གང་ཡང་མ་བྱས་པའི་ཐ་མལ་པའི་
སེམས་སམ་བཞི་ཆ་གསུམ་བྲལ་གྱི་ད་ལྟའི་ཤེས་པའི་བབ་རང་ག་མ་འདི་ལ།
དམིགས་གཏད་སོགས་བློ་ཡིས་མ་བཅོས། སྤོང་ལེན་སོགས་སྤྱོད་པས་མ་
བསྒྱུར། རྒྱས་འདེབས་སོགས་མཉེན་པོས་མ་བཅིངས་པའི་གུ་ཡངས། སྣང་
བ་མ་འགགས་པའི་རྒྱ་ཡན་ཕྱམ་བརྡལ་ནམ་མཁའ་ལྟ་བུའི་ངང་དུ་གང་ཤར་
དེར་འཛིན་མེད་པར་མི་གཡོ་གསུམ་དང་ཅོག་བཞག་བཞི་ཡི་མན་ངག་དང་
ལྡན་པས་རང་སར་བཞག་ཚེ། སྣང་བ་སྐྱེ་མེད་ཤར་གྲོལ་དུ་གྱུར། འགྱུ་རྟོག་
འཛིན་མེད་རང་གྲོལ་དུ་སོང་། གཉུག་མའི་གཤིས་ལུགས་ཡེ་གྲོལ་དུ་གནས་ཏེ།
ཐེག་དམན་ལྟར་སྡུག་བསྔལ་བསྒོམས་ནས་བདེ་བ་འཚོལ་བའི་རྒྱུ་འབྲས་
འགལ་བས་སྤོངས་པ་ཡང་མིན། དེ་བཞིན་བྱང་སེམས་ལྟར་བདག་གཅིག་
པུར་འཛིན་པའི་སེམས་གྲངས་མེད་པའི་སེམས་ཅན་དུ་སྤོ་པ་དང་། སྔགས་
འོག་མ་ལྟར་སྒོ་གསུམ་གྱི་འཛིན་པ་ཡི་དམ་ལྷའི་ང་རྒྱལ་དུ་གོ་འཕོས་པ་དང་།
བྱེད་བཅིངས་སོགས་ཟག་བཅས་ཀྱི་ལམ་ནས་ཟག་མེད་ཀྱི་བདེ་ཆེན་དོན་དུ་
454



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
གཉེར་བ་སོགས་དཀའ་བ་དང་བཅས་པའི་ལམ་མིན་པས་རྩོལ་མེད་ལམ་ནས་
སྤྲོས་མེད་དོན་ཀྱི་གནས་ལུགས་ཟབ་མོ་རང་རིག་སྟོང་པའི་མཁའ་ལ་རྩལ་ཡེ་
ཤེས་ཀྱི་ཤུགས་ཀྱིས་འགྲོ་བར་བྱེད་པའི་དབྱིངས་རིག་དབྱེར་མེད་མཐིང་འོད་
འབར་མའི་རང་ཞལ་མཇལ་བ་ཡིན་ནོ་ཞེས་སོ། །གཉིས་པ་དོན་འགྲེལ་ནི།
ཅོག་བཞག་བཞི་ཡིས་སྐྱོང་ཚུལ་ཏེ། ཅོག་བཞག་འདིར་ཕྱི་སྣང་བ་ལ་ལྟོས་
པ་གསུམ་དང་། ནང་རིག་པ་ལ་ལྟོས་པ་བཞི་ལས། དང་པོ་ནི། རྫོགས་པ་
ཆེན་པོ་སེམས་ཉིད་ངལ་གསོ་ལས། ལུས་ནི་ཆོས་བདུན་རི་རྒྱལ་ལྟ་བུ་ལ། །
དབང་པོ་མཐའ་བྲལ་རྫིང་བུའི་གཟའ་སྐར་འདྲ། །སེམས་ཉིད་སྟོང་གསལ་
དྭངས་པའི་ནམ་མཁའ་བཞིན། །བྱིང་རྒོད་གཉིས་མེད་སྤྲོས་དང་བྲལ་བར་
བཞག །ཅེས་པ་ལྟར། དང་པོ་རི་བོ་ཅོག་བཞག་ལུས་གཡོ་འགུལ་མེད་པར་
རྡོ་རྗེ་སྐྱིལ་ཀྲུང་ངམ་བསམ་གཏན་གྱི་བདེ་ལུགས་སུ་འཇོག གཉིས་པ་རྒྱ་
མཚོ་ཅོག་བཞག་མིག་མི་འགུལ་བར་བར་སྣང་དུ་མདའ་གང་ཙམ་དུ་གཏད།
གསུམ་པ་རིག་པ་ཅོག་བཞག་སེམས་འགྱུ་དྲན་དང་བྲལ་བ་རང་བབ་ཆོས་ཉིད་
དུ་འཇོག་གོ །གཉིས་པ་རིག་པ་ལྟོས་པའི་ཅོག་བཞག་བཞི་ལས་དང་པོ་རི་
བོ་ཅོག་བཞག་ནི། ཡི་གེ་མེད་པ་ལས། རི་བོ་ཅོག་བཞག་ལྟ་བ་གསང་བ་
ཉིད། །ཐེ་ཚོམ་མ་ཡིན་འགྱུར་བ་ངང་གིས་མེད། །ཅེས་པ་ལྟར་རིག་པ་རི་རྒྱལ་
ལྟར་འཕོ་འགྱུར་མེད་པའི་ངང་ལ་གནས་པས་རྐྱེན་སྣང་གི་གཡོ་བ་མེད་པའོ། །
455



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
གཉིས་པ་རྒྱ་མཚོ་ཅོག་བཞག་ནི། སྔ་མ་ལས། གསང་བའི་ཡེ་ཤེས་རྒྱ་མཚོ་
ལྟ་བུ་ལ། །ཡེ་ནས་ལྷུན་འབྱམས་མ་བསྐྱེད་དབྱིངས་སུ་ཞོག །ཅེས་པ་ལྟར་
རྒྱ་མཚོ་རླུང་གིས་མ་བསྐྱོད་པར་གཟའ་སྐར་གྱི་གཟུགས་བརྙན་ཤར་ཡང་ཆུ་
ཁོ་རང་ཆུ་ལས་མ་གཡོས་པ་ལྟར་རིག་པ་ཟང་མ་ཐལ་འབྱུང་ལ་སྣང་ཡུལ་མ་
འགགས་པར་ཤར་ཀྱང་འཛིན་པས་མ་བསླད་པར་རིག་པ་རང་གི་ངོ་བོ་ལས་
མ་གཡོས་པར་བཞག་པའོ། །གསུམ་པ་རིག་པ་ཅོག་བཞག་ནི། རྫོགས་པ་
ཆེན་པོ་ཆོས་ཉིད་རང་གྲོལ་ལས། གང་ཤར་རིག་པ་དེར་འཛིན་མེད་པའི་ངང་། །
ཅེར་གྱིས་བལྟས་ལ་ཕྱམ་གྱིས་བཞག་པའི་ཚེ། །ངང་དྭངས་ཤེས་པ་ཆུ་ལ་ཆུ་
བཞག་བཞིན། །གཉིས་མེད་རང་གྲོལ་བདེ་གསལ་མི་རྟོག་འཆར། །ཞེས་
པ་ལྟར་རིག་པ་ཟང་ཐལ་རྗེན་པའི་ངང་ལ་གང་ཤར་གྱི་སྣང་བ་དེར་འཛིན་དང་
བྲལ་བར་བཞག་པས་སྣང་བ་ཞེས་དམིགས་ཀྱིས་དགར་བ་མེད་པ་རིག་པ་
གཅེར་བུར་གསལ་ལ་ཐོན་པའོ། །བཞི་བ་སྣང་བ་ཅོག་བཞག་ནི། ཡི་གེ་
མེད་པ་ལས། སྣང་བ་ཅོག་བཞག་རིག་པའི་ཐབས་ཆེན་ནི། །སྣང་བ་ཆེན་
པོ་ཀུན་གྱི་གཞི་མ་ཡིན། །འབྱུང་བ་ལྔ་ཡི་སངས་རྒྱས་ལམ་ལྟར་སྣང་
། །ཆེན་
པོ་ལྔ་ཉིད་མ་ཡི་སྣང་བ་གསལ། །མ་ཡེངས་ངང་དུ་འཛིན་མེད་ཆེན་པོར་ཞོག །
ཅེས་པ་ལྟར་རིག་པ་ཆོས་ཉིད་ཀྱི་ངང་ལས་མི་འདའ་བ་དེ་སྣང་བ་ཆེན་པོ་ཀུན་
གྱི་འཆར་གཞི་ཡིན་པས། ཕུང་པོ་ལྔར་ཤར་ན་སངས་རྒྱས་ལྔ། འབྱུང་བ་
456



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
ལྔར་ཤར་ན་ཡུམ་ལྔ། དུག་ལྔར་ཤར་ན་ཡེ་ཤེས་ལྔ། རིག་པའི་ངོ་བོར་ཅི་
ལྟར་ཤར་ཡང་རང་གི་ངང་ལས་གཞན་མེད་པས་སྤང་བླང་བྱས་ཏེ་ཕར་མི་དགག་
ཚུར་མི་བསྡུ། ཆོས་ཉིད་ལ་དབྱེ་བསལ་མེད་པས་བར་དུ་མི་འཛིན། རྒྱས་མི་
འདེབས། རང་ངོར་རང་ཆས་སུ་བཏང་བས་རང་གྲོལ་དུ་འགྲོ་བ་སྟེ། ཞུས་
ལན་ལས། བྱས་པའི་ཆོས་ཀྱིས་སངས་མི་རྒྱ། མ་བྱས་པའི་ཆོས་ཤིག་དགོས།
མཚོན་པའི་ཆོས་ཀྱིས་སངས་མི་རྒྱ། མི་མཚོན་པའི་ཆོས་ཤིག་དགོས། བཤད་
པའི་ཆོས་ཀྱིས་སངས་མི་རྒྱ། མ་བཤད་པའི་ཆོས་ཤིག་དགོས། བསྒྲུབ་པའི་
ཆོས་ཀྱིས་སངས་མི་རྒྱ། མ་བསྒྲུབས་པའི་ཆོས་ཤིག་དགོས། གང་ཡང་མ་བྱེད།
གང་དུའང་མི་འགྲོ། རྟོག་མེད། སྤྲོས་མེད། བསྡུར་མེད། གཏད་མེད། རྟེན་
མེད། དམིགས་མེད། འཛིན་མེད། གང་ཅི་ཡང་མེད་པར་བཞག་གོ །སངས་
རྒྱས་ཞེས་སུ་མིང་དུ་མ་བཏགས། ཆོས་སྐུ་སྨྲ་བསམ་བརྗོད་པ་དང་བྲལ་བ་ཡིན།
ཞེས་གསུངས་སོ། །དེ་ལྟར་རྒྱུན་བསྐྱངས་པས་ཡེ་གྲོལ་སྤང་བླང་བྲལ་བ་ཟུང་
འཇུག་གཉིས་སུ་མེད་པའི་འཁོར་འདས་ཀྱི་ཆོས་ཐམས་ཅད་ཆོས་ཉིད་སྟོང་
འཛིན་དང་བྲལ་བའི་ངང་དུ་སྐྱེལ་བའི་གནད་ཀྱིས། འཁོར་འདས་གང་དུའང་
མ་བྱེད་པའི་རིག་པ་ཆོས་ཉིད་ཀྱི་ཡུལ་ལ་མངོན་སུམ་དུ་ཤར་ནས་རང་རིག་
ལུ་གུ་རྒྱུད་ཀྱི་སྐུར་སྨིན་པས་གནད་ཐོག་ཏུ་གྲོལ་བར་བྱེད་པ་གནད་ལ་ཐེབས་
པའི་མེ་བཙའ་ལྟ་བུ་སྟེ། དེ་ལྟ་བུའི་རིག་པ་དེ་ཉིད་ཀྱང་ཐོག་མ་མེད་པ་ནས་
457



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རང་ངོ་ལ་འཁོར་བའི་ཆོས་གང་གིས་ཀྱང་མ་གོས་པས་སྲིད་པའི་ཉེར་ལེན་གྱི་
རྒྱུ་ཟད་པས་ཡེ་གྲོལ། གཉེན་པོ་གང་གིས་ཀྱང་མ་བཅོས་པར་གང་ཤར་ཐམས་
ཅད་སྦྲུལ་མདུད་རང་ཞིག་པ་བཞིན་འགྲོལ་བྱེད་གཞན་ལ་མ་ལྟོས་པའི་རང་
གྲོལ། ཚོགས་བརྒྱད་ཀྱི་ཤེས་པ་ཐམས་ཅད་ཀྱང་ཡུལ་ཡུལ་ཅན་གཉིས་སུ་
མེད་པ་སྐད་ཅིག་ཉིད་ལ་ཐོག་བབ་ཆེན་པོར་རང་བཞིན་གྱིས་གྲོལ་བས་གཅེར་
གྲོལ། དེ་ལྟར་གྲོལ་ལུགས་ཆེན་པོ་བཞིའི་ངང་དུ་གནས་པས་རང་གི་རིག་
པ་རང་བྱུང་གི་ཡེ་ཤེས་སམ་འདི་ཉིད་ཀྱི་ཁྱད་ཆོས་ལ་ངེས་པ་རྙེད་ནས། ཀུན་
ཏུ་བཟང་པོ་ཡེ་ཤེས་ཟང་ཐལ་གྱི་དགོངས་པ་ཡེ་གདོད་མའི་ཀ་དག་གི་གནས་
ལུགས་ཇི་ལྟ་བ་དེ་ད་ལྟ་རང་སེམས་སོ་མའི་ཐོག་ཏུ་ངོ་ཤེས་པས་ངོ་རང་ཐོག་
ཏུ་འཕྲོད། ཡུལ་གྱིས་མ་བསྒྱུར། འཛིན་པས་མ་བསླད། སྤང་གཉེན་མ་
ཞུགས་པའི་རིག་པ་དེ་ཉིད་ཇི་ལྟར་འདུག་ཀྱང་ཆོས་སྐུ་རང་བྱུང་གི་ཡེ་ཤེས་
ལས་མ་འདས་པས་ཐག་གཅིག་ཐོག་ཏུ་ཆོད། ཅིར་སྣང་ཐམས་ཅད་དང་པོ་
ཆོས་ཉིད་ཀྱི་རྩལ་དུ་བྱུང་། ད་ལྟ་ཆོས་ཉིད་ཀྱི་ངང་དུ་གནས། མཐར་ཆོས་
ཉིད་ཀྱང་ངང་དུ་རང་ཐིམ་པས། གདིང་གྲོལ་ཐོག་ཏུ་བཅའ་བ་གནད་དམ་
པའོ། །དེ་དག་གི་བོགས་འདོན་དུ་ཕྱི་ནང་གསང་བའི་ནམ་མཁའ་སུམ་ཕྲུག་
གི་གདམས་པ་སོགས་བོགས་འདོན་དུ་བྱའོ། ། ༈ ལ་བཟླ་བ་ལ། ཚིག་
འགྲེལ་དང་དོན་འགྲེལ་ལས། དང་པོ་ནི། རྩ་བར། ང་ནི་གང་ནས་འོང་དང་
458



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
གར་སོང་མེདཿ ཡེ་ནས་གཉུག་མའི་ངང་དུ་འདུ་འབྲལ་མེདཿ བཙལ་ནས་
བསྐལ་བའི་བར་དུ་རྙེད་མི་སྲིད མ་བཙལ་རང་སར་ཞོག་དང་རང་ཞལ་མཇལ
ཞེས་རིག་པ་བདེ་གཤེགས་སྙིང་པོ་ང་ཡི་གནས་ལས་ནི་ངོ་བོ་ཉིད་ཀྱིས་སྟོང་
པས་གང་ནས་མ་འོངས་པས་མེད་པའི་རང་བཞིན་དུ་གནས་ཤིང་། སྣང་བ་
དང་འགྱུ་བ་ཅི་ལྟར་ཤར་ཡང་རིག་པའི་ངང་ལས་མ་གཡོས་ཕྱིར་གར་ཡང་སོང་
བ་མེད་པ་གཅིག་པུའི་བདག་ཉིད་ཀྱང་ཡིན་ནོ། །འཁོར་འདས་ཀྱི་སྣང་བ་ཇི་
སྙེད་པ་དེ་དག་གི་གནས་ལུགས་མཐར་ཐུག་སྟོང་པ་ཉིད་དུ་གནས་ལ་སྟོང་པ་
དེའི་དབྱིངས་ལ་བཟང་ངན་འདོར་ལེན་གྱི་དམིགས་བྱ་མཉམ་པ་ཉིད་དུ་གནས་
སོ༑ །དེ་ལྟ་བུའི་རིག་པ་དེ་སངས་རྒྱས་ནས་སེམས་ཅན་བར་ཡེ་ནས་གནས་
ཤིང་བཟང་ངན་ཆེ་ཆུང་བྲལ་བའི་ཕྱལ་བ་ཆེན་པོ་ཡིན་ནོ། །ཀུན་རྫོབ་འཁོར་
བའི་ཆོས་དང་རྣམ་བྱང་མྱང་འདས་ཀྱི་ཆོས་ཐམས་ཅད་གཉུག་མའི་སེམས་སམ་
རིག་པའི་ངང་དུ་རྫོགས་ཤིང་རིག་པ་ཉིད་སེམས་ཅན་ཀུན་ལ་འདུ་འབྲལ་མེད་
པ་ལྷུན་གྲུབ་ཀྱི་ཚུལ་དུ་གནས་སོ། །དེ་ལྟར་གནས་ཀྱང་བློ་ཡི་ཆོས་ཀྱིས་བློ་
འདས་ཀྱི་དོན་མི་མཐོང་བས་བསྐལ་བའི་བར་ཏུ་རྩོལ་བ་བྱས་ཏེ་བཙལ་ཀྱང་
རྙེད་པར་མི་སྲིད་པས་ངལ་བ་དོན་མེད་ཡིན་ནོ། །དེས་ན་མ་བཙལ་རེ་དོགས་
བྲལ་བར་རིག་པ་རང་གི་ངོ་བོར་རང་སར་ཞོག་དང་རྙོགས་མ་ཅན་གྱི་ཆུ་བཞག་
ན་དྭངས་པའི་དཔེ་བཞིན་སེམས་ཀྱི་གཤིས་ལུགས་རྗེན་པ་དེ་ཉིད་རང་ཞལ་
459



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མཇལ་བར་འགྱུར་རོ། ། ༈ གཉིས་པ་དོན་འགྲེལ་ནི། ཀུན་བྱེད་ལས། ཀུན་
བྱེད་ང་ལ་བསྲུང་བའི་དམ་ཚིག་མེད། །རྒྱུ་རྐྱེན་མེད་པས་རྩོལ་ཞིང་སྒྲུབ་མི་
དགོས། །ལྷུན་གྱིས་གྲུབ་པས་དཔྱད་པ་བྱ་མི་དགོས། །ཡེ་ཤེས་ཡིན་པས་ཤེས་
བར་བྱ་མི་དགོས། །རང་བྱུང་ཡིན་པས་རྒྱུ་དང་རྐྱེན་མི་དགོས། །བཟང་ངན་
མེད་པས་བླང་དོར་བྱ་མི་དགོས། །དངོས་པོ་མེད་པས་མེད་པ་ཞེས་སུ་བཤད། །
དངོས་པོ་མི་སྤྱོད་ཡེ་ཤེས་མ་འགགས་པ། །དེ་ལ་ཕྱལ་བ་ཞེས་སུ་བཏགས་
པ་ཡིན། །སེམས་སུ་ཀུན་གཅིག་གཅིག་པུར་བསྟན་པ་ཡིན། །ཇི་ལྟར་སྣང་
བའི་ཆོས་རྣམས་ཐམས་ཅད་ཀུན། །ཡིད་ཆོས་བྱང་ཆུབ་སེམས་སུ་རྫོགས་པའི་
ཕྱིར། །ལྷུན་གྱིས་གྲུབ་པ་ཞེས་སུ་ང་ཡིས་བཤད། །ཅེས་བསྟན་པའི་སྡེ་གསུམ་
ཀློང་དགུའི་ཆིང་ཆེན་པོ་མེད་པ་ཕྱལ་བ་ལྷུན་གྲུབ་གཅིག་པུ་བཞིའི་སྒོ་ནས་
བསྟན་པ་ལ་བཞི་ལས། དང་པོ་མེད་པ་ནི། གནས་ལུགས་རིན་པོ་ཆེའི་མཛོད་
ལས། དེ་ལ་དང་པོ་མེད་པའི་གནས་བསྟན་པ། །མེད་པའི་རང་བཞིན་ངོ་
བོ་ཉིད་ཀྱིས་སྟོང་། །མཁའ་མཉམ་བྱང་ཆུབ་སེམས་ཀྱི་ཀློང་ཆེན་དུ། །ཇི་ལྟར་
སྣང་ཡང་དེ་ལྟར་རང་བཞིན་མེད། །ཅེས་སོ། །དེ་ཡང་ཕྱི་སྣོད་ཀྱི་སྣང་བ་ཆགས་
གནས་འཇིག་སྟོང་དང་དབྱར་དགུན་དུས་བཞིའི་འཕོ་འགྱུར་དང་། ནང་བཅུད་
ཀྱི་སེམས་ཅན་གྱི་དགྲ་གཉེན་བར་མའི་འདུ་ཤེས་དང་སྐྱེ་རྒ་ན་འཆིའི་ཚོར་བ་
ཐམས་ཅད་སེམས་ལས་བྱུང་ཞིང་། སེམས་གཟུང་འཛིན་གྱི་རྟོག་པ་ཅི་སྙེད་
460



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
བྱུང་པ་དེ་དག་བྱུང་གནས་འགྲོ་གསུམ་གྱི་རིག་པས་གཏན་ལ་ཕབས་ཚེ་མིང་
ཚིག་མཚན་ཉིད་ཐམས་ཅད་ངོ་བོ་ཉིད་ཀྱིས་སྟོང་ཞིང་། མེད་སྣང་སྟོང་པའི་
རང་གཟུགས་རྨི་ལམ་ཡུལ་གྱི་རྒྱུས་མེད་ཀྱི་འདོད་ཡོན་ལ་རོལ་བ་ལྟར་སྣང་
ཙམ་ཁོ་ནས་དོན་དུ་མ་གྲུབ་པོ། །རྨི་ལམ་གྱི་འགྲོ་བ་རྣམས་སྐྱེ་བའི་ཡུལ་དང་
ཕ་མ་མེད་པས་གང་ནས་ཡང་མ་འོང་། འགྲོ་བའི་གནས་དང་འགྲོ་མཁན་
གདོད་ནས་སྟོང་པས་གང་དུའང་མ་སོང་། ཆོས་ཐམས་ཅད་ནམ་མཁའི་
དབྱིངས་སུ་རོ་གཅིག་པ་ལྟར་སྣང་ཡུལ་དང་འཛིན་མཁན་ཐམས་ཅད་མེད་
པ་གསལ་སྣང་ཙམ་ལས་དོན་དུ་བདེན་པར་གྲུབ་པའི་དངོས་པོ་རྡུལ་ཕྲ་རབ་
ཙམ་ཡང་མེད་དོ། །སེམས་ཉིད་གདོད་ནས་སྟོང་པས་ཉེ་བར་ལེན་པའི་བློ་སྟོང་།
དེ་སྟོང་པས་སྡུག་བསྔལ་དང་བདེ་བ་སྟོང་། དེ་སྟོང་པས་འཁོར་བར་འཁྱམས་
པའི་དོགས་པ་དང་། བདེ་འགྲོར་སྐྱེ་བའི་རེ་བ་སྟོང་། དེ་སྟོང་པས་དགེ་སྡུག་
གང་གིས་ཀྱང་ངོ་བོ་ཉིད་ལ་ཕན་གནོད་མེད་པའི་གདེང་རྙེད། རྒྱུ་འབྲས་
མཚན་མར་འཛིན་པའི་བློ་ལྡོག བཟང་ངན་བླང་དོར་གྱི་བྱ་རྩོལ་ཞིག་པར་
འགྱུར་རོ། །སེམས་ཉིད་གནས་ཀྱང་འཕྲོས་ཀྱང་རིག་པ་གཅིག་ལས་མི་འདའ་
བའི་གནས་ལུགས་མཐོང་ཚེ། ཡོད་མེད་སྐྱེ་འགག་དཔྱོད་པའི་བློ་སྟོངས།
འཁོར་འདས་སྤོང་ལེན་བྲལ་བའི་གདེང་རྙེད། འཁྲུལ་དང་མ་འཁྲུལ་མེད་
པར་ཐག་ཆོད་པ་སོགས་རྡོ་རྗེའི་གད་མོ་ཆེན་པོ་བཅུ་གཉིས་དང་ངོ་མཚར་བའི་
461



དཔལཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཚིག་ཆེན་བརྒྱད་སོགས་ཀྱི་དོན་ཁོང་དུ་ཆུད་པར་བྱས་ནས་ཆོས་ཐམས་ཅད་
གང་དུ་ཡང་མེད་པ་གཏན་ལ་ཕབ་དགོས་སོ། །གཉིས་པ་ཕྱལ་བ་ནི། གནས་
ལུགས་མཛོད་ལས། སྣང་སྲིད་ཆོས་དང་སྣང་མེད་བྱང་ཆུབ་སེམས། །ཇི་བཞིན་
སྤྲོས་དང་བྲལ་ལས་མ་གཡོས་པས། །དེ་ལ་མཐའ་དབུས་མི་དམིགས་བསམ་
དང་བྲལ། །ཕྱལ་བའི་རང་བཞིན་བར་མེད་ཆེན་པོར་གནས། །ཞེས་སོ། །
ཕྱལ་བ་ནི་ཁོད་སྙོམ་པའམ་མཉམ་པའི་དོན་ཏེ་རིག་པའི་ཀློང་དུ་འཁོར་འདས་
ཀྱི་ཆོས་ཐམས་ཅད་སྤང་བླང་གཉིས་འཛིན་དང་བྲལ་བར་མཉམ་པ་ཉིད་དོ།།
རིག་པ་ལ་མཐའ་དང་དབུས་དབྱེར་མེད་པར་མཉམ་པ་དང་། དེ་བཞིན་སྣང་
པ་དང་སྟོང་པ། ལྟ་བ་བསྒོམ་པ་སྤྱོད་པ་གསུམ། འབྲས་བུ་ས་ལམ་དཀྱིལ་
འཁོར་གསུམ། བཟླས་བརྗོད་རྫོགས་རིམ་དབང་བསྐུར་གསུམ། དམ་ཚིག་
དང་བཅས་རང་བཞིན་བཅུ་པོ་ཡེ་ནས་རྣམ་པར་དག་པ་དང་། སྐྱེ་འགག་གནས་
གསུམ། ཡོད་མེད་ཡིན་མིན། དགྲ་གཉེན་ཆགས་སྡང་། འཁོར་བ་དང་མྱང་
འདས། ཕྱི་དང་ནང་ལ་སོགས་པ་བཟང་ངན་གྱི་དབྱེ་འབྱེད་བྲལ་བ་ངོ་བོ་ཉིད་
གཅིག་གི་དབྱིངས་སུ་མཉམ་པ་ཡིན་པའི་དོན་ཤེས་པར་བྱ་དགོས་སོ། །གསུམ་
པ་ལྷུན་གྲུབ་ནི། གནས་ལུགས་མཛོད་ལས། ནམ་མཁའི་ངང་ལ་སྣང་སྲིད་
ཤར་བ་ལྟར། །བྱང་ཆུབ་སེམས་ལས་འཁོར་འདས་མ་འགགས་ཤར། །སྣ་
ཚོགས་རྨི་ལམ་གཉིད་ལས་བྱུང་བ་ལྟར། །འགྲོ་དྲུག་ཁམས་གསུམ་སེམས་
462



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
ཀྱི་ངང་ནས་ཤར། །ཤར་བའི་དུས་ནས་ཆོས་ཀུན་རིག་པའི་ངང་། །སྟོང་པར་
ལྷུན་གྲུབ་གཞི་སྣང་ཆེན་པོ་ཡིན། །ཞེས་སོ། །སྣང་བ་སྣོད་ཀྱི་འཇིག་རྟེན་དང་
སྲིད་པ་བཅུད་ཀྱི་སེམས་ཅན་སོགས་ནམ་མཁའ་གཅིག་གི་ངང་ལ་ཤར་བ་
དང༌། རྨི་ལམ་གྱི་སྣང་བ་ཅི་སྙེད་པ་ཤར་བ་ཐམས་ཅད་རྨི་ལམ་ཉིད་གྱི་ངོ་
ལ་སྣང་བ་དང་། དག་པ་རྒྱལ་བའི་སྐུ་དང་ཞིང་ཁམས། མ་དག་འཁོར་བའི་
ལས་སྣང་སྡུག་བསྔལ་སོགས་རིག་པ་གཅིག་ལ་འཛིན་སྟངས་ཀྱི་ཁྱད་པར་
ལས་བྱུང་ཞིང་། རིག་པ་གཞི་མེད་རྩ་བྲལ་ཡིན་པ་ལྟར་སྣང་བ་ཅི་ཞིག་ཤར་
ཡང་དེ་ཡང་སྟོང་པ་གཅིག་གི་ངང་དུ་ལྷུན་གྱིས་གྲུབ་པ་ཡིན་ནོ། །གནས་ལུགས་
མཛོད་འགྲེལ་ལས། གསེར་གྱི་ངོ་བོ་གཅིག་ལ་སྐུ་གཟུགས་བྱས་པ་ངོ་མཚར་
བ་དང་། རྒྱན་དང་གདུ་བུར་བྱས་པ་མཛེས་པ་དང་། ཆོལ་ཟངས་ཀྱི་སྣོད་དུ་
བྱས་པས་བཙོག་པར་འཛིན་ཀྱང་། ངོ་ལ་གསེར་གྱི་དབྱིངས་སུ་གཅིག་སྟེ།
གསེར་གྱི་ཁམས་ལ་བཟང་ངན་མེད་པ་ལྟར། དག་པ་སངས་རྒྱས་མ་དག་
པ་སེམས་ཅན། ལས་དང་བག་ཆགས་ཞེས་ཇི་ལྟར་སྣང་ཡང་སེམས་ཀྱི་གནས་
སྐབས་ཙམ་ལ་བཏགས་པ་ཙམ་ལས། བྱང་ཆུབ་སེམས་དང་དེའི་རྩལ་དུ་
དབྱིངས་གཅིག་པས། བྱང་ཆུབ་སེམས་ལ་བཟང་ངན་གང་ཡང་མེད། །ཅེས་
གསུངས་པ་ལྟར་ལྷུན་གྲུབ་ཆེན་པོའི་དོན་གོ་བར་བྱའོ། །བཞི་པ་གཅིག་པུ་
ནི༑ ཡིད་བཞིན་མཛོད་ལས། སྣང་སྲིད་འཁོར་འདས་རིག་ངོར་སྣང་ངོ་ཅོག །
463



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྣང་བཞིའི་རིག་པ་དངོས་མེད་བར་སྣང་བཞིན། །སྣང་བའི་དུས་ནས་དང་
པོ་སྟོང་པ་གཅིག །རྨི་ལམ་སྒྱུ་མ་ཆུ་ཡི་ཟླ་བ་བཞིན། །སྣང་བཞིའི་རིག་པ་
དངོས་མེད་བར་སྣང་བཞིན། །ཡེ་སྟོང་ཡོངས་སྟོང་སྤྲོས་དང་བྲལ་བར་གཅིག །
ཐམས་ཅད་དབྱིངས་གཅིག་གདོད་ནས་དག་པས་ན། །གཉིས་ཞེས་མི་གནས་
ཐིག་ལེ་གཅིག་ཏུ་འདུས། །གྲྭ་ཟུར་མེད་པའི་ཆོས་སྐུ་ཨེ་མ་ཧོ། །ཞེས་གསུངས་
པའང་རང་འགྲེལ་ལས། སྣང་སྲིད་ཆོས་ཐམས་ཅད་མེད་པ་གསལ་སྣང་གི་
དབྱིངས་གཅིག་ལ། རིག་པ་རང་གི་ངོ་བོ་ནམ་མཁའ་ལྟར་སྟོང་གསལ་སྤྲོས་
པ་དང་བྲལ་བར་ཀློང་གཅིག་ཅིང་། རིག་པ་དང་སྣང་བའི་སྟོང་པ་གཉིས་རིས་
མེད་སྟོང་པར་བར་མེད་གཉིས་མེད་ཐིག་ལེ་གཅིག་ཏུ་རོ་གཅིག་པས། ཆོས་
སྐུ་ཐིག་ལེ་ཉག་གཅིག་གྲྭ་ཟུར་མེད་པའི་དབྱིངས་སུ་རྩ་བ་གཅིག་པ་ཞེས་བྱ།
ཞེས་གསུངས་སོ། །འདི་ལྟར་ཕྱི་འབྱུང་བ་ལྔ་དང་སྣང་ཡུལ་ལྔ། ནང་སེམས་
དང་སེམས་བྱུང་གི་ཚོགས་ཐམས་ཅད་རིག་པ་གཅིག་གི་རྩལ་ལས་བྱུང་ཞིང་
དེ་གཅིག་པུ་ལས་མི་འདའ། རིག་པ་རང་ཉིད་ཀྱང་སྤྲོས་མཚན་གྱི་དྲི་མ་ཡེ་ནས་
སྟོང་པས་དཔེ་ལས་འདས་ཤིང་སྨྲ་བརྗོད་ཚིག་གི་ཡུལ་དུ་མ་གྱུར་པ་དབྱིངས་
ཡུམ་ཕ་རོལ་ཕྱིན་མ་མཐིང་འོད་འབར་མའི་རང་ཞལ་ཉག་གཅིག་སྟེ། རིག་
འཛིན་འཇིགས་མེད་གླིང་པས། སྨྲ་རུ་མི་བཏུབ་བསམ་བརྗོད་མེད། །ཐོས་
དང་བསམ་པའི་ཤེས་རབ་གྱིས། །ལམ་བདེན་སྤང་པའི་ཕ་རོལ་ཕྱིན། །སྟོང་
464



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
པ་ཉིད་ཕྱིར་མ་སྐྱེས་ལ། །རང་གསལ་མི་འགག་ཆོས་ཉིད་དོན། །ཡེ་གྲོལ་
ནམ་མཁའི་ངོ་བོ་ཉིད། །དྲན་བསམ་མི་མངའ་དོན་རབ་འབྱེད། །སོ་སོ་རང་
གི་རིག་པ་དེས། །རྣམ་ཤེས་ལས་འདས་ཡེ་ཤེས་ཀྱིས། །སྤྱོད་ཡུལ་རྫོགས་
པ་ཆེན་པོའི་ཞལ། །འདི་ནི་དུས་གསུམ་རྒྱལ་བའི་ཡུམ། །ཞེས་སོ། །
༈ སྒོམ་པའི་གེགས་བསལ་བ་ནི། དང་པོ་ཚིག་འགྲེལ་ནི། རྩ་བར། དེང་
སང་བླུན་པོ་ཟོལ་མའི་སྟོན་པ་ཚོསཿ གཟུངས་འཛིན་སེམས་ཀྱིས་སྤྲོས་པའི་
གཏད་སོ་ཅན༔ འཛིན་ཞེན་འཆིང་ཐག་གྱིས་བཅིངས་རང་མཚན་པ སྒོམ་
གྱི་སྙིང་པོར་འཛིན་པ་འཁྲུལ་བའི་རྒྱུ༔ ཞེས་མ་བཅོས་རིག་པ་རྗེན་པའི་ངང་
དུ་བཞག་སྟེ་ཉམས་ལེན་རྒྱུན་བསྲིངས་པས་རྐྱེན་སྣང་ཐམས་ཅད་མཁའ་ལ་
སྤྲིན་བཞིན་དེངས་ཤིང་། རྫོགས་པ་ཆེན་པོ་སེམས་ཀློང་གི་གཞུང་ནས་བསྟན་
པའི་གནས་པ་དང་། མི་གཡོ། མཉམ་ཉིད། ལྷུན་གྲུབ་སྟེ་ཉམས་རིམ་བཞི་པོ་
རིམ་དང་ཅིག་ཆར་དུ་རྫོགས་ནས་དབྱིངས་ཡུམ་མཐིང་འོད་འབར་མའི་དགོངས་
ཀློང་དུ་གྲོལ་བར་འགྱུར་གྱིས། དེང་སང་མཐའ་དྲུག་དང་ཚུལ་བཞིས་བཅིངས་
པའི་རྒྱུད་ལ་འཇུག་པའི་བློ་གྲོས་ཞན་པའི་བླུན་པོ་དག་དང་། ཁ་ལྟ་བྲག་ཆ་
བཞིན་བསྒྲགས་རུང་འཁོར་བའི་རྩ་བ་བདག་འཛིན་ལ་སྤུ་ཙམ་ཡང་གནོད་
མ་ཐུབ་པའི་མ་གྲོལ་གྲོལ་རྫུ་བྱེད་པ་སློབ་དཔོན་ཟོལ་མའི་གཟུགས་བརྙན་
གྱི་གསོབ་ལ་ཞུགས་པའི་སྟོན་པ་ཚོས། སེམས་ཉིད་རྒྱ་མཚོ་ལྟ་བུའི་ངང་དུ་
465



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཉམས་ཀྱི་སྣང་བ་སོགས་སྤྲོས་པའི་རྦ་རླབས་ཅི་ཙམ་གཡོས་ཀྱང་རྒྱ་མཚོ་ཉིད་
ལས་མི་འདའ་བར་འཛིན་མེད་རང་བྱུང་རང་ཞིར་འགྲོ་བའི་ཚུལ་ལ་རྨོངས་
ཤིང༌། ཉམས་དང་རྟོགས་པའི་ལ་ཤན་མ་ཤེས་པར་གཟུང་འཛིན་སེམས་
ཀྱིས་སྣང་ཆ་སྤྲོས་པའི་ཆོས་ལ་མཐར་འབྲས་སུ་རློམ་པའི་ཡིད་ཀྱི་གཏད་སོ་
འཆའ་མཁན་གྱི་གཡོན་ཅན་ཡང་གྲོག་མའི་ཚང་བཞིན་རྡོལ་བ་སྙིགས་མའི་
རང་མཚན་ཡིན་ནོ། །ལྟ་བ་དང་ཉམས་བཟང་ངན་གང་ཡིན་ཡང་འཛིན་ཞེན་
དང་བཟང་རློམས་ཀྱི་འཆིང་ཐག་གིས་བཅིངས་པ་ནས་བཟུང་གསེར་སྒྲོག་
དངུལ་སྒྲོག་གང་གིས་བསྡམས་ཀྱང་བཅིང་བའི་ངོས་ནས་མཉམ་པ་བཞིན་
སྒོམ་རང་མཚན་པ་ལ་སྤྲོས་པའི་བདག་སྤྲད་དེ་སྒོམ་གྱི་སྙིང་པོར་བཟུང་ན།
འཛིན་པ་དེས་རྐྱེན་གྱིས་སྲིད་པ་གསུམ་ལས་འདའ་མི་ནུས་པར་སླར་ཡང་
འཁྲུལ་བའི་རྒྱུར་འགྱུར་རོ་ཞེས་སོ། །གཉིས་པ་དོན་འགྲེལ། ལས་དང་པོ་
བའི་གནས་སྐབས་ཉོན་མོངས་རང་གྲོལ་དུ་འགྲོ་མ་ཐུབ་ཀྱང་ལྟ་སྤྱོད་ཡ་མ་
བྲལ་བར་བསྒོམས་པའི་མཐུ་ལས་ཏིང་ངེ་འཛིན་གྱི་སྣེ་ཟིན་པའི་ཚེ་རྒྱང་རིང་
གི་ཤུལ་ལམ་ལ་ཞུགས་པའི་མགྲོན་པོས་བདེ་གཟར་གྱི་ལམ་སྣ་ཚོགས་འགྲིམ་
དགོས་པ་ལྟར་ཉམས་སྣ་ཚོགས་བྱུང་ཞིང་ནུས་པའང་ཅུང་ཟད་རེ་ཐོན་པ་དང་།
ལྟ་བས་རྐྱེན་མི་ཐུབ་པར་དེ་ལ་བཟང་རློམས་ཀྱིས་དཔྱད་པ་དང་མངོན་ཤེས་
དང་རྫུ་འཕྲུལ་ལ་མགོ་འཁོར་ནས་བྱི་ལས་ཙི་ཙི་སྒུག་པ་ལྟར་ཞལ་གཟིགས་
466



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
དང་མཐོང་སྣང་རེ་ཨེ་ཡོང་དོན་དུ་གཉེར་བ་ནི། ཕ་དམ་པས། སྒོམ་ཆེན་
རྒས་པར་རྣམ་རྟོག་གཅོང་མོ་རྒས་པ་སྦལ་བ་གསུངས་པ་ལྟར་ཉམས་དང་རྨི་
ལམ་སོགས་མཚན་འཛིན་ལྷ་བུའི་བདུད་ཀྱིས་བསླུས་པ་ཡིན་པས་གང་ལ་
ཡང་ཆགས་ཞེན་མེད་པར་སྒོམ་དགོས། དེ་ལྟར་བསྒོམ་པས་ཉམས་རིམ་
བྱུང་ཚུལ་ཡང་། ཀཿཐོག་རིག་འཛིན་ཆེན་པོ་ཚེ་དབང་ནོར་བུས། གནས་པའི་
རྐང་ཚུགས་ནས་འགྱུར་རྟོག་བག་གིས་བྲི་བ་ནི་ལྟར་སྣང་གི་གནས་པ་ཡིན་
ལ༑ གནས་པ་སྐྱེ་མེད་དུ་འགྱུ་བ་འགག་མེད་དུ་ངེས་ཤེས་གཏིང་ནས་སྐྱེས་
ཤིང་གནས་འགྱུ་རོ་མཉམ་པ་ནི་སྒོམ་གཤའ་མ་སྐྱེ་བའི་སྣེ་ནས་ཟིན་པ་ཡིན།
དེ་ཡང་། ད་དུང་གནས་པའི་ཆ་ཤས་ཆེ་ཞིང་གསལ་སྟོང་བདེ་བ་ཡིད་དཔྱོད་
དང་བྲལ་བ་ལྟ་བུ་ལ་དོན་བསྒོམ་འདུན་ཡིད་ཤེས་གཉིས་སྣང་གི་ཆ་ཕྲ་མོ་གཡོ་
བ་བཅས་ཤིང་ཟག་བཅས་ཀྱི་ཡོན་ཏན་དུ་མ་ལུས་ངག་སེམས་ལ་བསྐྱེད་ནུས་
པ་ནི་གནས་པའི་ཉམས་ཡིན་ལ། དེ་ནས་བདེ་གསལ་གྱི་ཞེན་པ་ཞིག་པའི་
ཡུལ་གཉེན་ཐ་དད་གྱི་འཛིན་པ་མེད་པ་ལྟ་བུ་ལ་བྱིང་རྨུགས་འཕྲོ་རྒོད་ཀྱིས་
མི་བརྫི་བར་རྣམ་རྟོག་དྲག་པོས་རང་ངོ་ལ་གསལ་ལྷག་པར་བཏབ་པ་ལྟར་
འགྱུར་ཞིང་སྟོང་པ་ཉིད་བདེ་བའི་གཤིས་དང་མ་བྲལ་བ་ནི། མི་གཡོ་བའི་
ཉམས་ཞེས་བྱ་ལ། དེ་ཡང་ཡུལ་གཉེན་ཐ་དད་འཛིན་པ་མེད་པར་མ་ཟད་
སྣང་སེམས་རོ་མཉམ་ནས་བདག་གཞན་གྱི་འཛིན་པ་ཅི་རིགས་དབྱིངས་སུ་
467



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཡལ་ཞིང་བདེ་སྟོང་སྒྱུ་མ་ལྟ་བུར་ཤར་ནས་འཁོར་འདས་ཀུན་རིག་གདངས་
སུ་རྟོགས་པ་ནི་མཉམ་པའི་ཉམས་ཡིན་ལ། དེ་ཡི་མཐར་གཉིས་ཆོས་ཐམས་
ཅད་ཆོས་ཉིད་དབྱིངས་སུ་ཐིམ་སྟེ་བྱ་རྩོལ་ཟད་པ་ལྟར་ཟབ་ཞི་སྤྲོས་བྲལ་དུ་
སྣང་ཞིང་ཅུང་ཟད་ཀྱི་ཟད་པ་ཟིལ་གནོན་ཐོབ་པའི་རྒྱུ་ནི་ལྷུན་གྱིས་གྲུབ་པའི་
ཉམས་ཏེ་འཕགས་པའི་གོ་འཕང་དངོས་ཐོབ་པའོ། །གཞན་ཡང་སྣང་བའི་
འོད་གསལ་གྱི་ཆ་དུ་བ། སྨིག་རྒྱུ། མཁའ་སྣང་། ཐིག་ལེ་སོགས་འཁོར་
འདས་ཀྱི་གཟུགས་བརྙན་རྣམ་པ་ཐམས་ཅད་པར་འཆར་ཞིང་། དེ་ལ་ཐོག་
མར་ཡུལ་ལྟར་དུ་སྣང་བ་དང་། རིམ་བཞིན་ཡུལ་སེམས་རོ་མཉམ་པའི་བློ་
དང༌། རོ་གཅིག་གི་ངེས་པ་གཏིང་ནས་ཚུགས་པ་དང་། དེ་ལྟར་གྱི་ཡང་ཞེན་
པ་སྤངས་ཤིང་། དེས་དྲངས་པའི་བདེ་བ་དང་། སྟོང་པས་སྒོ་གསུམ་ཡོངས་
སུ་སྦྱངས་ཤིང་། མཐར་རྩ་ཐིག་རླུང་རབ་ཏུ་དག་ནས་མི་འགྱུར་བདེ་ཆེན་
ཡེ་ཤེས་ཀྱི་སྐུ་མངོན་དུ་འགྱུར་བའོ། །དེ་བཞིན་ཐུན་མོང་མ་ཡིན་པའི་སྣང་
བའི་འོད་གསལ་ཆོས་ཉིད་མངོན་སུམ་ཐོད་རྒལ་གྱི་ཚུལ་དུ་འཆར་ཚུལ་ནི་
རྟགས་ཚད་གནད་ཀྱི་ཡི་གེ་སྙིང་ཐིག་ནས་བཤད་པ་ལྟར་ཏེ་འདིར་རྒྱས་པར་
མ་སྨོས་སོ། །ཞེས་གསུངས་སོ། །དེ་ལས་ལྡོག་སྟེ་དེ་ཉམས་ཞེན་གྱིས་དྲི་མས་
སྤགས་ན་གོལ་ཤོར་གྱི་འཕྲང་ལས་མི་ཐར་ཏེ། ཞུས་ལན་ལས། ལྟ་བ་ཁ་
ལ་ཟེར་ཞིང་སེམས་ངོ་མ་ཤེས་པའི་རྣལ་འབྱོར་པ་གོལ། ཤེས་པ་བཙོན་དུ་
468



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
བཟུང་ནས་མ་རྟོགས་གླེན་སྒོམ་བྱེད་པའི་རྣལ་འབྱོར་པ་གོལ། ཐམས་ཅད་
སེམས་ཡིན་ཟེར་ཞིང་སྤྱོད་པ་བབ་ཅོལ་བྱེད་པའི་རྣལ་འབྱོར་བ་གོལ་གསུངས།
མ་གོལ་བ་ཇི་ལྟ་བུ་ཞུས་པས། སྣང་བ་སེམས་སུ་ཤེས་ནས་ཆོས་སྐུ་ལམ་དུ་
ཁྱེར་བའི་རྣལ་འབྱོར་མ་གོལ། སྤྲོས་པ་མཐའ་དག་བཅད་ནས་ལྟ་བའི་གདེང་
དང་ལྡན་པའི་རྣལ་འབྱོར་མ་གོལ། དེ་ཉིད་ཉམས་སུ་མྱོང་ནས་རིག་པ་ལམ་
དུ་ཁྱེར་བའི་རྣལ་འབྱོར་མ་གོལ། སྣང་བ་གྲོགས་སུ་གྱེར་བའི་ཆགས་མེད་
ཞེན་མེད་ཀྱི་རྣལ་འབྱོར་མ་གོལ། ལར་སྙིགས་མའི་དུས་སུ་རྣལ་འབྱོར་བ་
རྣམས་མ་གོལ་པ་ཉུང་ཞིང་གོལ་བ་མང་པར་མཆིའོ་གསུངས། ༈ འབྲས་
བུ་རྩོལ་མེད་མངོན་དུ་གྱུར་ཚུལ། དང་པོ་ཚིག་འགྲེལ་ནི། རྩ་བར། འོད་གསལ་
འདུས་མ་བྱས་པའི་ཆོས་ཉིད་ལཿ བཅོས་མའི་ལམ་གྱིས་ངལ་བ་མི་དགོས་
པསཿ གཏད་མེད་འཛིན་བྲལ་མ་བཅོས་རང་བཞག་ན༔ ཀུན་བཟང་དགོངས་
པའི་གཏན་སྲིད་རང་སར་ཟིན༔ ཞེས་རང་བཞིན་འོད་གསལ་ཞིང་འདུས་
མ་བྱས་པའི་ཆོས་ཐམས་ཅད་ཀྱི་གནས་ལུགས་མཐར་ཐུག་པ་དེ་བཞིན་ཉིད་
ཀྱི་དོན་ལ་ངེས་པའི་གདེང་ཐོབ་ན། སྐད་ཅིག་སྐད་ཅིག་གི་ཆ་ལ་ཉོན་མོངས་
མ་སྤངས་རང་གྲོལ་དུ་སོང་། ས་ལམ་ཡོན་ཏན་ཅིག་ཆོད་དུ་རྫོགས། མར་
ས་ལ་སྡོད་སྐབས་ཐ་མལ་བ་ཡིན་ཡང་ཡར་གདན་ནས་ལྡང་སྐབས་འཕགས་
ལམ་དུ་སླེབས་པ་ཡིན་པས་ལུས་སེམས་བཅོས་མའི་རྩོལ་བ་དང་བཅས་པའི་
469



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལམ་གྱིས་དུས་ཡིན་རང་པོའི་བར་དུ་ངལ་བ་དང་དུ་ལེན་མི་དགོས་ཤིང་མ་
བསྒོམ་སངས་རྒྱས་ཀྱི་ཆོས་ཡོད་བཞིན་དུ་ཐབས་གཞན་བརྟེན་པ་དོན་མེད་
པས་རང་གནས་ཀྱི་ཡེ་ཤེས་རང་ཞལ་བསྐྱང་ན་འབྲས་བུ་འབད་མེད་མངོན་
དུ་བྱེད་པ་ཡིན་ནོ། །དེ་ལྟ་ནའང་རིག་པ་རང་གི་ངོ་བོ་གཞི་འབྲས་དབྱེར་མེད་
དུ་ཤེས་པས་འབྲས་བུ་ཞེས་བཟང་པོ་ཞིག་ཆེད་དུ་འཚོལ་བའི་དམིགས་གཏད་
མེད་ཅིང་ས་ལམ་གྱི་ཡོན་ཏན་སོགས་ལ་མཆོག་འཛིན་གྱི་བློ་དང་བྲལ་བར་
མ་བཅོས་གཉུག་མའི་གཤིས་སུ་རང་སར་བཞག་ན་སྐུ་དང་ཡེ་ཤེས་ཡོན་ཏན་
རྒྱ་མཚོའི་བདག་ཉིད་དཔལ་ཀུན་ཏུ་བཟང་པོའི་དགོངས་པའི་གཏན་སྲིད་ཕྱི་
དུས་ལ་མི་ལྟོས་པར་རང་སར་ཟིན་པར་འགྱུར་རོ་ཞེས་སོ། །གཉིས་པ་དོན་
འགྲེལ། འབྲས་བུ་སྐུ་དང་ཡེ་ཤེས་རྩོལ་མེད་མངོན་དུ་གྱུར་ཚུལ་ནི། ཞུས་
ལན་ལས། མཐར་ཐུག་གི་འབྲས་བུ་ནི་སྐུ་ལྔ་ཡེ་ཤེས་ལྔ་ལྷུན་གྱིས་གྲུབ་པས།
སངས་རྒྱས་སྤྱི་གཟུགས་ཅན་དེ་ནི་ཆོས་ཉིད་སྤྲོས་པ་དང་བྲལ་བ་ཡི་འདུས་མ་
བྱས་པའི་གཉེན་པོ། མ་བྱུང་མ་སྐྱེས་གདོད་ནས་དག་པ། སྐྱེ་འགག་མེད་པ་
དེ་ནི་ཆོས་ཀྱི་དབྱིངས་ཀྱི་ཡེ་ཤེས་སོ། །དབྱིངས་དེ་ཉིད་དངོས་པོ་མེད་ཀྱང་
རང་བཞིན་གྱིས་འོད་གསལ་ཞིང་ཆོས་ཐམས་ཅད་མེ་ལོང་གི་གཟུགས་བརྙན་
ལྟར་སྣང་། རང་བཞིན་མེད་ཅིང་གསལ་ལ་རྟོག་པ་མེད་པ་ནི། མེ་ལོང་ལྟ་
བུའི་ཡེ་ཤེས་སོ། །དབྱིངས་མ་འགགས་པར་རང་བྱུང་གི་རིག་པ་ཡིན། རིག་
470



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
པའི་ཡེ་ཤེས་སྤྲོས་པ་དང་བྲལ་བ་སྣང་བ་མ་སྐྱེས་གཉིས་སུ་མེད་པ་མཉམ་པ་
ཆེན་པོའི་ཡེ་ཤེས་སོ། །མཉམ་པ་ཉིད་གཉིས་སུ་མེད་པའི་ངང་ལས་མ་གཡོས་
པར་ཆོས་སྤྱི་དང་ཁྱད་པར་རང་གི་མཚན་ཉིད་མ་འདྲེས་པར་ཡོངས་སུ་རྫོགས།
མ་རིག་པའི་བག་ཆགས་སྤངས། རྣམ་པ་ཐམས་ཅད་མཁྱེན་པའི་ཡེ་ཤེས་
ཤར་བས་སོ་སོར་རྟོག་པའི་ཡེ་ཤེས་སོ། །གོང་མ་ལྟ་བུའི་དུས་ན་དབྱེར་མེད་
ཀྱི་ཡེ་ཤེས་སུ་གསལ་ཞིང་བདག་གཞན་གྱི་དོན་ལ་ནན་ཏན་དུ་ལྷུན་གྱིས་གྲུབ་
པར་མཛད་པས་བྱ་བ་ནན་ཏན་གྱི་ཡེ་ཤེས་སོ། །དེ་ལྟར་ཡེ་ཤེས་ལྔ་བོ་དེ་རིག་
པའི་རྩལ་མ་འགགས་པས་སོ་སོར་འཆར་ཏེ། གཞི་ཆོས་དབྱིངས་ཀྱི་ཡེ་ཤེས་
ལས་མ་གཡོས་སོ། །ཀུན་ཀྱི་ཆོས་དབྱིངས་ཡེ་ཤེས་དེ་ནི་རང་ལ་ཡེ་ནས་གནས་
ཏེ༑ དུས་གསུམ་དུ་རྣལ་འབྱོར་པ་དང་འབྲལ་བ་མེད་པ་ཡིན་ནོ། །སྐུ་ལྔའི་
འཆར་ལུགས་ནི། མ་བཅོས་པའི་ཆོས་ཉིད་རྣལ་མ་ཟབ་མོ་སྐྱེ་འགག་མེད་ཅིང་
སྤྲོས་པ་དག་བྲལ་བ་ནི་ཆོས་ཀྱི་སྐུའོ། །ཆོས་ཉིད་ངང་ལས་སྐུ་དང་ཡེ་ཤེས་
གསལ་བས་རིག་པ་རང་བྱུང་གི་ཡེ་ཤེས་ཆེན་པོར་ལོངས་སྤྱོད་པས། ལོངས་
སྤྱོད་རྫོགས་པའི་སྐུའོ། །ཡེ་ཤེས་ལས་ཐུགས་རྗེར་འཕྲུལ་ཅིང་ཅིར་ཡང་སྟོན་
པས་སྤྲུལ་པའི་སྐུའོ། །བྱང་ཆུབ་སེམས་མ་སྐྱེས་པའི་བདེ་བ་ཆེན་པོ་ནི་བདེ་
ཆེན་གྱི་སྐུའོ། །སྐུ་བཞི་པོ་དེ་ཡང་ཆོས་ཉིད་བྱང་ཆུབ་སེམས་ཀྱི་ངོ་བོ་གཅིག་
པས་ངོ་བོ་ཉིད་ཀྱི་སྐུའོ། །སྐུ་ལྔར་ཡེ་ཤེས་ལྷུན་གྱིས་གྲུབ་པས་སངས་རྒྱས་
471



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཀྱི་སྤྱི་གཟུགས་ཅན་ཞེས་བྱའོ། །སྐུ་ལྔའི་ངོ་བོ་དེ་ཡང་རྣལ་འབྱོར་པ་ལམ་གྱི་
དུས་ན་སེམས་ཉིད་ཀྱི་ངོ་བོ་ལ་རིམ་དུ་བསྒོམས་པས། རྣལ་འབྱོར་པ་ལུས་
ཀྱི་རྒྱ་དང་བྲལ་བའི་དུས་སུ་སྐུ་ལྔ་ཡེ་ཤེས་ལྔ་པོ་དེ་ལ་ཐོབ་ཏུ་མེད་པའི་ཚུལ་
གྱིས་ཐོབ། སྣང་དུ་མེད་པའི་ཚུལ་གྱིས་སྣང་བ་ཡིན་ནོ་གསུངས། སངས་རྒྱས་
དེ་ལྟ་བུ་དེས། སེམས་ཅན་གྱི་དོན་བྱེད་ཚུལ་ནི། ཉི་མའི་སྙིང་པོ་གཅིག་ལས་
མ་གཡོས་པར། །རྒྱ་མཚོ་ཐ་དད་ཀྱི་ནང་དུ་གཟུགས་བརྙན་འཆར་བ་ལྟར།
ཡང་དག་པར་རྫོགས་པའི་སངས་རྒྱས་ཀྱི་སྐུ་དེ་ཆོས་ཉིད་མཉམ་པ་ཉིད་ལས་
མ་གཡོས་པར། ལོངས་སྐུ་དང་སྤྲུལ་སྐུས་ནམ་མཁའི་མཐའ་ཀླས་པའི་སེམས་
ཅན་ལ། གདུལ་བྱ་ཇི་ལྟར་མོས་པ་བཞིན་དུ་སྤྲུལ་ནས་རྟོག་མེད་ཀྱིས་འགྲོ་
བའི་དོན་བྱེད་དོ། །དེ་ཡང་དཔེར་ན་ཉི་མའི་འོད་ཟེར་ལ་འགྲོ་བའི་དོན་བྱས་
སོ་བྱེད་དོ་སྙམ་པའི་རྟོག་པ་མེད་དོ། །དེ་བཞིན་དུ། གཟུགས་སྐུ་གཉིས་ཀྱང་
འགྲོ་བའི་དོན་བྱེད་པའི་རྟོག་པ་དང་བྲལ་ཏེ་སྨོན་ལམ་གྱི་ཤུགས་ཀྱིས་འགྲོ་
དོན་འབྱུང་བ་ཡིན་ནོ། །ཞེས་གསུངས་པ་ལྟར་གཞི་དབྱིངས་སྟོང་ཆེན་གྱི་ཀློང་
དུ་རང་གྲོལ་དུ་སོང་ནས། ཕུང་ལྔ་སངས་རྒྱས་སུ་སྨིན། སྣང་བ་འོད་གསལ་
དུ་གྲོལ། ཉོན་མོངས་ཡེ་ཤེས་སུ་གནས་པ་སྟེ། མུ་ཏིག་ཕྲེང་བ་ལས། ཕུང་
པོ་ལྔ་ཉིད་རྒྱུ་མེད་པས། །འཁྲུལ་བའི་ལས་ནི་སྔོན་སངས་རྒྱས། །འབྱུང་བ་
ལྔ་ཉིད་ཡེ་དྭངས་པས། །སྣང་བ་འོད་གསལ་ཉིད་དུ་གྲོལ། །ཕུང་པོ་ལྔ་ཉིད་
472



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
ཅེར་བཞག་པས། །འཛིན་པའི་ཡུལ་ལྔ་རང་སར་གྲོལ། །ཉོན་མོངས་ལྔ་ཉིད་
ང་ཡིན་པས། །ཁམས་གསུམ་ཉིད་ནི་གཞི་ལ་བསྐྱལ། །ཞེས་པ་བཞིན་རྩོལ་
མེད་ཀྱི་འབྲས་བུ་སྒྲུབ་མེད་ཚུལ་དུ་མངོན་དུ་བྱས་ནས་ཁམས་གསུམ་འགྲོ་
བའི་སྤྱི་དཔལ་ཆེན་པོ་མ་ཅིག་མཐིང་འོད་འབར་མའི་གཏན་སྲིད་ལ་རང་དབང་
བསྒྱུར་བར་འགྱུར་ངེས་པའི་ཐ་ཚིག་ཡང་དག་པ་ཉིད་དོ། ། ༈ སྤྱི་དོན་གསུམ་
པ་གདམས་པའི་གནད་བསྡུ་བ་མཇུག་གི་དོན་ལ་གསུམ། གདམས་པའི་ཆེ་
བ་བསྟན་པ། གཏད་རྒྱ་གདབ་པ། དགེ་བ་བསྔོ་བའོ། །དང་པོ་གདམས་
པའི་ཆེ་བ་བསྟན་པ་ལ་གཉིས། སྐུ་གསུམ་མཁའ་འགྲོས་བྱིན་གྱིས་རློབས་
པ། ཚེ་གཅིག་གདོད་མའི་རྒྱལ་སར་ཕྱིན་པའོ། །དང་པོ་ནི། རྩ་བར། ཌཱཀྐི་
ང་ནི་སྐྱེ་མེད་དབྱིངས་ནས་འོང༔ འདི་ལ་གནས་སོགས་དུས་གསུམ་སྤྲོས་པ་
བྲལ༔ བཅོས་སླད་བྲལ་འདི་གཉུག་མའི་ངང་དུ་གནསཿ ནམ་ཡང་འདུ་འབྲལ་
མེད་དོ་རྡོ་རྗེའི་ཚིག༔ འཕོ་འགྱུར་མེད་དོ་ཟང་ཐལ་ནམ་མཁའ་ཆེ༔ དམིགས་
སུ་མེད་དོ་མཐའ་དབུས་ཀུན་དང་བྲལཿ ཡེངས་སུ་མེད་དོ་བློ་འདས་གཉུག་
མ་ཆེ ཞེས་དབྱིངས་ཆོས་ཉིད་སྟོང་པ་ཉིད་ཀྱི་མཁའ་ལ་རྩལ་ཐུགས་རྗེའི་
ཤུགས་ཀྱིས་འགྲོ་བའི་ཌཱཀྐི་ང་ནི་སྐྱེ་བ་མེད་པའི་དབྱིངས་ནས་རང་བྱུང་དུ་
ཤར་འོང་བ་ཡིན། འོང་བ་ཞེས་པ་ཡང་ཚིག་ཙམ་དེ་དོན་དུ་རང་ཤར་གཉུག་
མའི་དྲན་པ་འདི་ལ་འབྱུང་བའི་གཞི། གནས་པའི་ས། འགྲོ་བའི་ཡུལ་སོགས་
473



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དུས་གསུམ་དང་ཕྱོགས་ཆར་དབྱེ་བའི་སྤྲོས་པ་ཀུན་དང་བྲལ་བའི་དགག་སྒྲུབ་
སོགས་བློ་ཡིས་བཅོས་སླད་བྲལ་བ་སྐྱེ་མེད་དོན་གྱི་མཁའ་འགྲོ་འདི་གཉུག་
མ་རང་བྱུང་གི་ཡེ་ཤེས་ཀྱི་ངང་དུ་གནས་སོ། །དེ་ཡང་གསར་དུ་བྱུང་བ་མ་
ཡིན་པར་ཡེ་གདོད་མ་ཉིད་ནས་དབྱིངས་རིག་དུས་ནམ་དུ་ཡང་འདུ་འབྲལ་
མེད་དོ་ཞེས་མེད་པའི་ཚུལ་དབྱིངས་ཀྱི་ཡུམ་མཆོག་ང་ཡི་རྡོ་རྗེའི་ཚིག་གིས་
བརྗོད་པ་ཡིན་ནོ། །འདི་ལ་འདུས་བྱས་འཕོ་འགྱུར་གྱི་རྐྱེན་གྱིས་བསྒྱུར་ཏུ་
མེད་དོ། །ཆོས་གང་གིས་ཀྱང་འགོག་མི་བཏུབ་པའི་རིག་པ་རྗེན་པ་ཟང་ཐལ་
ལོ༑ །འཁོར་འདས་ཀུན་ལ་ཁྱབ་པའི་ནམ་མཁའ་ཆེན་པོ་བཞིན་ནོ། །ཡོད་
པ་དང་མེད་པ་ཞེས་བྱ་བའི་ཆོས་ཡང་དམིགས་སུ་མེད་དོ། །མཐའ་དབུས་དང་
སྐྱེ་འགགས་ཀྱི་གུད་དུ་གཅོད་རྒྱུ་མེད་པའི་མཐའ་དབུས་ཀུན་དང་བྲལ་བ་སྟེ།
རིག་འཛིན་འཇིགས་མེད་གླིང་པས། མ་སྐྱེས་སོ་ནི་སྟོང་པའི་ཆོས་ཉིད་དེ། །
མོ་གཤམ་བུ་བཞིན་གདོད་ནས་ཡོད་མ་མྱོང་། །མི་འགགས་པ་ནི་སྣང་བའི་
མཚན་ཉིད་དེ། །ཡོད་མ་མྱོང་བཞིན་རང་གསལ་འགགས་པ་མེད། །སྟོང་པས་
རྟག་མཐའ་གསལ་བས་ཆད་མཐའ་སྤངས། །དབུ་མར་མི་གནས་ནམ་མཁའི་
ངོ་བོ་ཉིད། །ཅེས་སོ། །དེ་ལྟར་རྟག་ཆད་ཀྱི་མཐར་མ་ལྷུང་ཞིང་རྣམ་ཤེས་ལས་
འདས་པའི་ཡེ་ཤེས་ཡིན་ཕྱིར་དཔེ་དང་རིག་པས་ཡོངས་སུ་དཔྱོད་མི་ནུས་པའི་
ཐེག་བརྒྱད་བློ་ཡིས་གཞལ་དུ་མེད་པའི་བློ་འདས་ངེས་དོན་རྫོགས་པ་ཆེན་པོ་
474



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
འདི་ཉིད་ནི་མདོ་སྔགས་ཀུན་ན་སྦས་དོན་དུ་བཞག་པའི་གཉུག་མ་ཡེ་ཤེས་
ཆེན་པོའི་རང་ཞལ་རྒྱུད་འདིར་གབ་སྦས་མེད་པར་ཐད་གར་བསྟན་པ་ཡིན་
པས་ཐེག་པ་ཐམས་ཅད་ཀྱི་རྩེ་མོར་གྱུར་བ་ཡིན་ནོ་ཞེས་སོ། ། ༈ གཉིས་
པ་ནི། བརྗོད་བྲལ་ཤེས་རབ་ཡུམ་གྱི་ངོ་བོ་ལཿ ང་དང་ཁྱོད་ཅེས་འཛིན་པའི་
གཏད་སོ་བྲལཿ སྨྲ་བསམ་བརྗོད་བྲལ་རང་བྱུང་རིག་པའི་ངང༔ སྲིད་ཞི་གཉིས་
མེད་སྣང་སྲིད་ཡེ་ནས་དག འཁོར་འདས་གཉིས་མེད་རིག་པ་གཅིག་གི་ངང༔
མཉམ་བརྡལ་ཀ་དག་ཁྲེགས་ཆོད་དགོངས་པའི་མཐིལཿ འདི་ནི་དུས་གསུམ་
རྒྱལ་བའི་ཐུགས་ཡིན་པསཿ འདི་དོན་རྟོགས་ཚེ་མ་འབད་རང་སར་གྲོལ༔
སྨྲ་བརྗོད་ཚིག་གིས་མཚོན་པ་དང་བྲལ་བའི་སྟོང་པ་ཤེས་རབ་ཀྱི་བདག་ཉིད་
འཕགས་བཞིའི་སྲས་ཀུན་བསྐྲུན་པའི་ཡུམ་གྱི་ངོ་བོ་མཚན་མའི་སྤྲོས་པ་ཀ་ནས་
དག་ཅིང་དེར་ང་དང་ཁྱོད་ཞེས་ཆོས་དང་གང་ཟག་རྟག་བརྟན་བདེན་གྲུབ་
ཅིག་ཏུ་འཛིན་པའི་གཏད་སོ་ཡེ་ནས་བྲལ་བས། གདོད་མའི་གཤིས་ལུགས་
ཚིག་ཏུ་སྨྲ་བ་དང་ཡིད་ཀྱིས་བསམ་པ་རླུང་དང་ལྕེ་རྐན་གྱིས་སྒྲ་ཡིས་བརྗོད་
དུ་མེད་དེ་མཚོན་པར་བྱར་མི་བཏུབ་པོ། །དེས་ན་དཔེ་དང་བྲལ་བའི་ཡེ་ཤེས་
དེ་ཉིད་རྩོལ་མེད་རང་བྱུང་སོ་སོ་རང་རིག་པའི་ཡེ་ཤེས་ཁོ་ནའི་ཡུལ་ཡིན་ནོ། །
དེ་ལྟ་བའི་ཤེས་བརྗོད་འཇུག་གསུམ་གྱི་ཡུལ་ལས་འདས་པའི་རིག་པ་དེའི་
ངང་དུ་སྲིད་པ་འཁོར་བ་དང་། ཞི་བ་མྱང་འདས་ཞེས་གཉིས་སུ་དབྱེར་མེད་
475



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དེ་མཉམ་བརྡལ་ཆེན་པོའི་ཀློང་དུ་སྣང་སྲིད་འཁོར་འདས་ཀྱི་འཛིན་པ་ཡེ་ནས་
དག་པས་སོ། །དེ་ལྟར་འཁོར་འདས་གཉིས་མེད་རིག་པ་གཅིག་གི་ངང་ལ་
ལ་བཟླ་བའི་གདམས་པ་འདི་ནི། ཆོས་ཅན་གྱི་སྣང་བ་ཐམས་ཅད་ཆོས་ཉིད་
ཀྱི་ཀློང་དུ་མཉམ་པར་བརྡལ་ཞིང་བློ་ཆོས་གཉིས་ཀ་ནས་དག་པའི་འཁྲུལ་སྣང་
ཐད་གར་གཅོད་པ་ཁྲེགས་ཆོད་ཀྱི་དགོངས་པའི་མཐིལ་ལམ་སྙིང་པོ་ལས་ཀྱང་
སྙིང་པོར་གྱུར་བའི་བཅུད་ལྟ་བུ་ཡིན་ནོ། །སེམས་ཉིད་བདེ་བར་གཤེགས་
པའི་གནས་ལུགས་རྗེན་པར་སྟོན་པའི་རྒྱུད་འདི་ལས་ཟབ་པ་རྒྱལ་བས་ཀྱང་
བསྟན་དུ་མེད་ལ་དེ་ལས་གཞན་དུ་གྱུར་བའི་སངས་རྒྱས་བསྐལ་བའི་བར་
བཙལ་ན་རྙེད་པར་མི་འགྱུར་ཏེ། གསང་སྙིང་ལས། སེམས་ཉིད་རྫོགས་པའི་
སངས་རྒྱས་ལས། །སངས་རྒྱས་གཞན་དུ་མ་ཚོལ་ཅིག །ཅེས་སོ། །མྱུར་ལམ་
འོད་གསལ་རྫོགས་པ་ཆེན་པོ་མ་བསྒོམ་སངས་རྒྱས་ཀྱི་ལམ་འདི་ནི་གཤེགས་
བཞུགས་འབྱོན་གྱུར་གྱི་དུས་གསུམ་རྒྱལ་བའི་ཐུགས་ཀྱི་ཏི་ལ་ཀ་ལྟ་བུ་ཡིན་
པས། འདི་དོན་ཕྱིན་ཅི་མ་ལོག་པ་ནམ་རྟོགས་ན་དེ་ཚེ་གྲོལ་བ་ཐོབ་པ་ཆེད་
དུ་མ་བརྩོན་ནའང་འབད་པ་མེད་པར་མེ་ཡིན་ན་ཚ་བ་དང་ཆུ་ཡིན་ན་བརླན་
པ་བཞིན་རིག་པའི་རང་བཞིན་གདོད་ནས་དག་པས་མ་རིག་གི་མུན་པ་རང་
སར་དེངས་ནས་ལུས་རྡུལ་ཕྲན་དུ་དེངས། སེམས་ཆོས་ཉིད་དུ་གྲོལ་བར་
འགྱུར་བས། དགའ་བར་གྱིས་ཤིག་ཅེས་བསྐུལ་བའོ། ། ༈ གཉིས་པ་
476



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
གདམས་ངག་གཏད་རྒྱ་གདབ་པ་ནི། རྩ་བར། གདམས་བཅུད་མན་ངག་དྲི་
མེད་འོད་ཐིག་འདི༔ སྐལ་བཟང་སྙིང་གི་བུ་འགའ་མ་ཡིན་པའི སྐལ་མེད་
ལོག་ལྟ་མཁན་ལ་སྤྱི་རྒྱ༔ དམ་ཉམས་ལག་ཏུ་མ་ཤོར་སྔགས་བདག་ འདི་
ཐོས་གྲོལ་བ་བཞི་ཡི་ཁྱད་ཆོས་ཡོདཿ ས་མ་ཡཱ༔ རྒྱ་རྒྱ་རྒྱ༔ སྤྱི ཞེས་གདམས་
ངག་དྲི་མ་མེད་པ་འོད་ཀྱི་ཐིག་ལེ་ཞེས་བྱ་བའི་རྒྱུད་འདི་ཉིད་ཨོ་རྒྱན་ཆེན་པོ་
ཡབ་ཡུམ་གྱིས་ཕྱི་རབས་ཀྱི་སྐྱེས་བུ་རྣམས་ལ་གཏད་རྒྱས་གདམས་པ་ཡིན་
པས་ཉམས་ལེན་འདོད་པ་ཀུན་གྱིས་ཐུགས་དམ་གྱི་དྭངས་མར་འཛིན་པར་
འོས་ལ། གདམས་པ་གང་ཐོབ་པའི་ཡུལ་ནི་པདྨའི་འཕྲིན་ལས་ཀྱི་ཕོ་ཉ་བ་
གཏེར་ཆེན་ཡབ་ཡུམ་གྱི་བཀའ་བབས་ལུང་བསྟན་གྱི་བརྒྱུད་པ་གསེར་གྱི་ཕྲེང་
བ་ལྟ་བུ་ལ་དམ་སེལ་གྱི་གཡའ་ཡིས་མ་གོས་པ་ཞིག་དང་། ཁྱད་པར་སློབ་
དཔོན་གྱི་མཚན་ཉིད་ལྡན་པ་ཞིག་དགོས་པ་ལས། གདམས་པ་ལ་དབང་
ཟ་བའི་ཟོག་པོ་ལྟ་བུ་ནི་མ་ཡིན་ཏེ། ལུང་ལས། བྱིས་པ་བསླུ་བའི་ཆོས་སྤྱོད་
རྟོག་པའི་ལམ་ལ་བཙུད་པ་ནི། །ཕྱིན་པའི་ལམ་མེད་རྟོགས་པའི་དུས་མེད་དོ། །
ཆོས་ཉིད་ཆོས་ཚུལ་རྙེད་པར་ག་ལ་འགྱུར། །སློབ་དཔོན་ཚད་མ་མ་གྱུར་སྤྲེལ་
འདྲའི་ལུང་། །ཞེས་སོ། །སློབ་དཔོན་དེ་ཅི་ལྟ་བུ་ཞིག་དགོས་ཤེ་ན། རང་
ཤར་ལས། རྡོ་རྗེ་དོན་ལྡན་སློབ་དཔོན་ནི། །ངང་རྒྱུད་བཟང་ཞིང་སློབ་ལ་
མཁས། །དབང་ཐོབ་གསང་སྔགས་དོན་ལ་སྦྱོར། །ཕྱི་ནང་བྱ་བ་ཐམས་ཅད་
477



དཔལཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཤེས། །ཡི་དམ་ལྷ་དང་འདུ་འབྲལ་མེད། །ཏིང་ངེ་འཛིན་ལ་གཡེང་པ་མེད། །
རྫོགས་ཆེན་མན་ངག་དོན་ལྡན་པའི། །གསང་སྔགས་གསང་བའི་རྒྱུད་ལ་
མཁས། །ཕྱི་ནང་སྒྲུབ་ཐབས་ཐམས་ཅད་བྱེད། །ལྟ་བའི་དོན་ལས་མི་འདའ་
ཞིང་། །ཕྱི་ནང་གསང་བའི་བྱ་བ་བཏང་། །ཟད་མེད་གཏེར་ལ་སྤྱོད་པའོ། །
ཞེས་བསྟན་པའི་ཡོན་ཏན་མཆོག་དང་ལྡན་པ་ཞིག་གོ །གདམས་པ་སྟོན་པའི་
ཡུལ་ནི་སྐལ་བ་དང་ལྡན་པའི་སྙིང་གི་བུ་རྒྱུད་ནས་གསུངས་པའི་མཚན་ཉིད་
དང་ལྡན་པ་སྟེ། ཀློང་གསལ་ལས། དད་ལྡན་སྙིང་རྗེ་གཏོང་ཕོད་ཆེ། །རྒྱུད་
དུལ་སྡིག་འཛེམ་དབང་པོ་རྣོ། །གསང་ཐུབ་ཉམས་ལེན་བརྟུལ་ཞུགས་སྤྱོད། །
སྐྱོ་ཤས་སྡིག་སྲིན་སྙིང་རུས་ཆེ། །དེ་ནི་གསང་སྔགས་གསང་བའི་སྣོད། །ཅེས་
པའི་སློབ་མ་རིན་པོ་ཆེའི་སྣོད་ལྟ་བུ་རེ་འགའ་ཙམ་མ་ཡིན་པར་ལས་དང་སྐལ་
བ་དམན་ཞིང་དད་དམ་མེད་པ་གསང་སྔགས་ལ་ལོག་པར་ལྟ་མཁན་གྱི་རིགས་
དཔེར་ན། རང་བྱུང་བདེ་བ་འཁོར་ལོའི་རྒྱུད་ལས། སྣོད་དང་མི་ལྡན་སྣོད་
ངན་པ། །ཁོག་ལ་ཁེངས་པའི་ང་རྒྱལ་ཅན། །སེར་སྣ་ཆེ་ལ་གཏོང་ཕོད་ཆུང་། །
ཕྱི་ཐག་ཐུང་ཞིང་བླ་མར་སྨད། །ཟས་ལ་ངན་ཞིང་ནོར་དད་ཆེ། །རྣམ་སྨིན་
མི་ལྟ་གྲགས་པ་སྒྲུབ། །ཕྱི་ནང་མེད་པར་འཕྱར་ཁ་གཏོང་། །དེ་དག་སྣོད་ངན་
མི་རྣམས་ལ། །ཡང་དག་དོན་འདི་བསྟན་གྱུར་ན། །ཕྱི་མར་རྡོ་རྗེ་དམྱལ་བར་
གཏོང་། །དེ་ཕྱིར་མ་བརྟགས་ཆོས་མི་བཤད། །ཅེས་པ་ལྟ་བུའི་ཚོགས་ལ་
478



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
སྤྱིརྒྱ༔ སྟེ་གསང་བའི་གནས་ཟབ་མོ་སྟོན་པར་མི་བྱའོ། །ཞེས་སོ། །ཁྱད་པར་
ཞིང་བཅུ་ཚང་བ་དང་ཉམས་པ་བདུན་དུ་གཏོགས་པའི་རིགས་སྨོས་མ་དགོས་
ལ་གསང་སྔགས་ལ་དད་པ་ཅུང་ཟད་ཡོད་ཀྱང་བླ་མའི་ཐུགས་དཀྲུགས། དགེ་
འདུན་པའི་སྡེ་ལ་དབྱེན་སྦྱོར། གདམས་ངག་བརྐུ་ཐབས་བྱེད་པའི་རྩ་བ་དང་
ཡན་ལག་གི་དམ་ཚིག་རལ་བའི་སྦལ་བ་རྨ་ཅན་ལྟ་བུའི་དམ་ཉམས་ཀྱི་ལག་
ཏུ་མ་ཤོར་བྱ་དགོས་པས་འདི་ལ་བྱ་ར་དམ་དུ་མཛོད་ཅིག་ཅེས་ཆོས་འདིའི་
སྲུང་མ་དཔལ་སྔགས་ཀྱི་བདག་མོ་ཨེ་ཀ་ཛ་ཊི་ལ་གཉེར་དུ་གཏད་དོ། །གལ་
ཏེ་གསང་སྔགས་འཆོལ་བར་སྤྱོད་པ་དག་གིས་འཇིག་རྟེན་གྱི་གཟི་བྱིན་སྒྲུབ་
པའི་ཆེད་དང་སློབ་ཚོགས་ལ་མགོ་སྐོར་གཏོང་བའི་ཕྱིར་ཆོས་འདི་སྤྱད་ན་དེ་
དག་ལ་བཀའ་ཡི་ཆད་པ་དྲག་པོ་ཆོད་ཅིག་ཅེས་སྲུང་མར་བཀའ་གཏད་བྱས་
སོ༑ །དེ་ལྟར་གསང་རྒྱ་བྱེད་དགོས་ཚུལ་ཡང་། རྩལ་རྫོགས་ལས། གསང་
སྔགས་ཐབས་མཁས་སྤྱོད་པར་བསྟན། །གསང་སྔགས་སྐྱོན་ཡོད་མ་ཡིན་
ཏེ༑ །ཐུགས་རྗེ་ཆེན་པོ་ཐབས་མཁས་པས། །སྣོད་མ་ཡིན་དང་བློ་རྟུལ་རྣམས། །
ལས་འཕྲོ་ངན་པའི་དོན་ཕྱིར་གསང་། །ཞེས་པ་ལྟར་སེམས་ཅན་དེ་དག་ཐུགས་
ཀྱི་ཀློང་ནས་དོར་བ་མིན་ཡང་གདུལ་བྱ་དབང་པོ་དང་མཚམས་པའི་ཆོས་དང་
ལས་བཞིའི་འཕྲིན་ལས་གང་སྐབས་སུ་བབས་པ་དེས་འདུལ་བ་ལས། སྣོད་
དུ་མ་གྱུར་ཀྱང་ཆོས་ལ་བརྣབ་སེམས་ཀྱི་ཐབས་ཀྱིས་བརྐུ་བ་ནི་རང་གཞན་
479



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ངན་འགྲོར་འགྲོ་བའི་རྒྱུ་ཡིན་པའི་ཕྱིར་བཀག་པའོ། །དེ་ལྟ་བུའི་ཡང་གསང་
བླ་ན་མེད་པའི་དམ་ཆོས་ཟབ་མོ་འདི་ཉིད་མཐོང་བ་དང་། ཐོས་པ། དྲན་པ།
རེག་པའམ་བཏགས་པ་སོགས་གང་བྱས་ཀྱང་གྲོལ་བར་འགྱུར་བའི་ཟབ་པའི་
གནད་བཞིའམ་ཁྱད་ཆོས་ཆེན་པོ་བཞི་ཡོད་དོ་ཞེས་སོ། །གཞན་དུ་གྲོལ་བ་
བཞི་ནི། ཕ་དམ་པའི་འདའ་ཁའི་ཞལ་ཆེམས་སུ། ཚེས་འདིར་ཆོས་མ་བྱས་
ཀྱང་བཙན་ཐབས་སུ་འཚང་རྒྱ་བ་བཞི་ཡོད་དེ། ༡སྐྱེ་བ་སྔ་མ་ནས་སྦྱངས་པ་
ཡོད་པས། ལས་ཟད་པའི་གང་ཟག་གཅིག་ཡིན། ༢དེ་བཞིན་གཤེགས་པའི་
རིང་བསྲེལ་གྱིས་འཕོ་བའི་སྦྱོར་བ་ཤེས་ན་སངས་རྒྱ་བ་ཡིན། ༣ཕྱག་རྒྱ་པདྨ་
ཅན་ཁྲག་འོ་མར་འབབ་པ། མཚན་བཟང་པོ་དང་ལྡན་པ་དེ་ལ་ཉམས་སུ་
ལེན་ཤེས་པས། ལྷན་ཅིག་སྐྱེས་པའི་དོན་གྱི་དགའ་བ་བཞི་ལམ་དུ་ཁྱེར་ཤེས་
པ༑ ཕྱག་རྒྱ་བཞིའི་གནས་ལུགས་ཤེས་པས། རྒྱུད་བཞིའི་ཉམས་རྟོགས་
བསྐུལ་བས། ཚེ་འདིར་ཆོས་མ་བྱས་ཀྱང་བཙན་ཐབས་སུ་ཡབ་ཡུམ་གཉིས་
ཀ་སངས་རྒྱ་བ་དེ་རྩ་རླུང་ཐིག་ལེའི་གནད་ཡིན། ༤སྐྱེ་བ་བདུན་པའི་བྱང་ཆུབ་
སེམས་དཔའི་ཤ་ཟོས་ན། སྡིག་པོ་ཆེ་བཙན་ཐབས་སུ་སངས་རྒྱ་བ་ཡིན། དེ་
ལ་དམ་པའི་སྐུ་ཤ་དེ་ཡང་སྐྱེ་བ་བདུན་པའི་ཤ་ཡིན་པས་ཁྱད་པར་དུ་འཕགས་
པ་ཡིན། ཞེས་གསུངས་པ་འདི་བཞི་བོ་ཡིན་ནམ་གཞན་ཞིག་ཡོད་མ་འཚལ་
ལོ༑ ། ༈ གསུམ་པ་དགེ་བ་བསྔོ་བ་ནི། རྩ་བར། འདི་ཡང་ཊཀྐི་བསྒྲུབ་
480



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
པའི་ཐུན་གསེང་དུ ཁོ་བོ་འཆོལ་སྤྱོད་ནམ་མཁའ་གླིང་པ་ཡིསཿ བརྡ་ཚིག་
གྲགས་སྟོང་རྡོ་རྗེའི་རོལ་མོ་དཀྲོལཿ འགྲོ་ཀུན་མ་རིག་གཉིད་ལས་སངས་
གྱུར་ཅིག ཅེས་པ་འདི་ཉིད་ཡང་ཊཱཀྐི་མཐིང་འོད་འབར་མ་དཀྱིལ་འཁོར་
གསུམ་དུ་བསྒྲུབ་པའི་རྗེས་ཐོབ་ཐུན་གསེང་དུ་འོད་གསལ་གྱི་སྣང་བ་འབྱམས་
སུ་ཀླས་པ་ལས་རང་བྱུང་དུ་ཤར་ཏེ། ཁོ་བོ་འཆོལ་སྤྱོད་ཅེས་ཁེངས་སྐྱུང་གི་
ཚིག་དང་བཅས་དོན་དུ་ཨོ་རྒྱན་ཆེན་པོའི་ཐུགས་ཀྱི་སྤྲུལ་བ་མངའ་བདག་ཁྲི་
སྲོང་ལྡེའུ་བཙན་དང་གནུབས་ཀྱི་དགེ་སློང་ནམ་མཁའི་སྙིང་པོ་དབྱེར་མེད་ཟུང་
དུ་འཇུག་པའི་རྣམ་རོལ་གཏེར་འབྱིན་ཆོས་ཀྱི་རྒྱལ་པོ་ནམ་མཁའ་གླིང་པ་
དང་མཚོ་རྒྱལ་སྤྲུལ་བའི་ཟློས་གར་མཁའ་འགྲོ་ཏཱ་རེ་ལྷ་མོ་ཟུང་གིས་དཔལ་
ལེན་པ་མེད་པའི་བརྡ་ཚིག་གྲགས་སྟོང་གསུང་རྡོ་རྗེའི་རོལ་མོ་འབུམ་དུ་དཀྲོལ་
ནས་མཚོན་བྱེད་དཔེ་ཡི་ཡི་གེའི་གཟུགས་སུ་ཕབ་པ་ཡིན་ལ། དེ་ལྟར་བརྡ་
ཡིག་དཀར་ཤོག་ལ་ཕབས་པས་དངོས་དང་བརྒྱུད་ནས་སྐྱེ་འགྲོ་དུང་ཕྱུར་བཅུ་
གསུམ་ཙམ་འདྲེན་ཅིང་བསྟན་འཛིན་གྱི་སྐྱེས་བུ་རྣམས་ཀྱི་སྐུ་ཚེའི་བར་ཆད་
སེལ་ནས་འཕྲིན་ལས་མཐའ་རུ་ཕྱིན་པར་འགྱུར་ཏེ། མཐིང་འོད་འབར་མའི་
རྒྱུན་འཁྱེར་དངོས་གྲུབ་བང་མཛོད་ལས། ནམ་ཞིག་དུས་སུ་བབས་པའི་ཚེ
རིན་ཆེན་ཤོག་སྐྱར་གསལ་བྱས་པཿ དུང་ཕྱུར་བཅུ་གསུམ་འདྲེན་སྐལ་མཆིས
ཁྱད་པར་གངས་ལྗོངས་བསྟན་འཛིན་རྣམསཿ སྐུ་ཚེ་མཛད་འཕྲིན་རྒྱས་བྱེད་
481



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པའི༔ ནོར་བུའི་དབྱིག་འདི་མ་ནོར་ཟུངས༔ ཞེས་ལུང་དུ་བསྟན་པའི་དགེ་
ཚོགས་རླབས་པོ་ཆེས་འགྲོ་བ་ཀུན་མ་རིག་པའི་གཉིད་ལས་སངས་ཤིང་ཚེ་
གཅིག་སངས་རྒྱས་ཐོབ་པའི་ཆེད་དུ་བསྔོས་པ་ཡིན་པས་དེ་ལྟར་འགྲུབ་པར་
གྱུར་ཅིག་ཅེས་ཐུགས་སྨོན་གནང་བ་སྟེ། བསྔོ་བའི་དགོས་པ་ཡང་། ཞུས་ལན་
ལས། དམིགས་པ་མེད་པའི་སྙིང་རྗེས་མ་ཟིན་ན་དགེ་བའི་རྩ་བ་ཆུད་ཟ་བ་
ཡིན་གསུངས། ཇོ་མོས་དེ་ཇི་ལྟར་ལགས་ཞུས་པས། དམིགས་པ་དང་བཅས་
པའི་དགེ་བའི་རྩ་བ་ནི་འཕེལ་དུ་མི་བཏུབ་ཅིང་འཛད་པ་ཡིན། དམིགས་པ་
མེད་པའི་བསྔོ་བས་ཟིན་ན། དགེ་བའི་རྩ་བ་མི་འཛད་པས་བླ་ན་མེད་པའི་
བྱང་ཆུབ་ཀྱི་རྒྱུའི་གཙོ་བོ་ཡིན། དམིགས་མེད་དེ་གང་ཞེ་ན། བདག་མི་དམིགས།
གཞན་མི་དམིགས། དགེ་བའི་རྩ་བ་མི་དམིགས། སྟོང་ཕེམ་གྱིས་གཏང་
འཚལ། དཔྱད)ལར་དྲེགས་པ་དང་བཅས་པའི་དགེ་བ་དེ། བསྔོ་བ་ལོག་
པ་ཡིན་གསུངས། ཡང་སློབ་དཔོན་པདྨའི་ཞལ་ནས། ཐབས་ལ་མཁས་པའི་
དགེ་བའི་རྩ་བ་གཅིག་གིས་གཞན་ཟིལ་གྱིས་གནོན་པ་ཡིན་གསུངས། ཇོ་
མོས་དེ་གང་ལགས་ཞུས་པས། གདམས་པ་ཐམས་ཅད་ལ་མཁས་པ་དང་
བཅས་པས་ལག་ཏུ་ཐོབ་ན། ཡང་དག་པའི་དོན་དེ་ལ་སྦྱངས་ཤིང་། དམིགས་
མེད་བསྔོ་བས་རྒྱས་བཏབ་པས། དངོས་པོའི་དམིགས་སྤྱོད་ཟིལ་གྱིས་མནན་
ཏེ། ཆོས་གང་ལས་ཀྱང་དགེ་བའི་རྩ་བ་འཕེལ་བ་ཡིན། ཞེས་གསུངས་པ་
482



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
ལྟར་རང་རེ་གང་གི་གདུལ་བྱར་གྱུར་བ་རྣམས་ཀྱི་གཏེར་ཆེན་ཡབ་ཡུམ་གྱིས་
སྨོན་ལམ་དང་རྗེས་སུ་མཐུན་པར་སེམས་བསྐྱེད་ན་དམ་པ་རྣམས་ཀྱི་གསུངས་
ལ་བདེན་པའི་མཐུ་གྲུབ་པས་རང་གཞན་ཐམས་ཅད་མཆོག་ཐུན་དངོས་གྲུབ་
ཀྱི་དཔལ་ལ་མི་རིང་པར་རོལ་བའི་སྐལ་བཟང་མངོན་དུ་ཤར་བར་འགྱུར་རོ། །
སྨྲས་པ། གདོད་ནས་སྤྲོས་བྲལ་ཞི་བའི་ནམ་མཁའ་ལ། །སྟོབས་བཅུའི་ཡེ་
ཤེས་ཕྱོགས་ཀྱི་མུ་ཁྱུད་ཅན། །རྟག་ཁྱབ་ལྷུན་གྲུབ་འོད་སྣང་སྟོང་འབར་བ། །
ཟབ་ལམ་ཉི་གཞོན་དེང་འདིར་སྲིད་ན་གསལ། །ཚོགས་གཉིས་རླན་གྱི་ཐིག་
པས་བསྐྱེད་བསྲིངས་པའི། །དད་ལྡན་གདུལ་བྱ་ཆུ་སྐྱེས་འཁྲིགས་པའི་ཚལ། །
དྲི་མེད་འོད་ཀྱི་ཐིག་ལེའི་སྣང་བ་ཡིས། །མཁྱེན་རབ་འདབ་བརྒྱ་འབྱེད་ལ་སོམ་
ཉི་ཅི། །པདྨའི་ཐུགས་བསྐྱེད་འོ་མའི་མཚོ་འཇིངས་ལས། །དུས་བབས་ཟབ་
གཏེར་འོད་དཀར་འགྱེད་པའི་བདག །སྐལ་བཟང་སྙིང་གི་གོ་རུ་ཤར་བ་འདི། །
རྟོག་གེའི་བསྟན་བཅོས་འབུམ་གྱི་ཆར་མི་ཉེ། །ཐེག་པ་དགུ་ཡི་རྒྱུ་སྐར་རྒྱས་
པའི་མཁར། །སྒྲུབ་སྡེ་བརྒྱད་ཀྱི་གཟའ་མཆོག་འོད་སྣང་འབར། །ཆེ་བ་བདུན་
གྱི་དབྱར་རྔ་དལ་གྱིས་ལྡིར། །ཁྱད་ཆོས་དྲུག་གིས་གྲོལ་བའི་གླེང་གཞི་སྙན། །
ཡེ་ཤེས་འོད་ལྔ་རྒྱས་པའི་གསང་ལམ་ནས། །ལྷུན་གྲུབ་སྣང་བཞིའི་ས་ལམ་
མྱུར་བསྒྲོད་ནས། །འབྲས་བུ་སྐུ་གསུམ་ཀློང་དུ་བྱང་ཆུབ་པའི། །རང་གཞན་
དོན་གཉིས་ཚེ་འདིར་ལག་རྩེར་རེག །ཐིག་ལེ་ཉག་གཅིག་གྲྭ་ཟུར་ཀུན་བྲལ་
483



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བའི། །རང་བཞིན་རྗེན་པར་སྟོན་པ་རྡོ་རྗེའི་བཀའ། །སྔ་འགྱུར་རིང་བརྒྱུད་
གདམས་པའི་རྒྱ་མཚོ་དང་། །ཉེ་བརྒྱུད་ཟབ་གཏེར་འདི་ལས་གཞན་དུ་མེད། །
དེས་ན་རིག་འཛིན་བརྒྱུད་པའི་བཀའ་རྟགས་ཀྱིས། །ཟབ་ལམ་རྫོགས་པ་
ཆེ་ལ་རང་དབང་དུ། །སྤྱོད་པའི་དོན་འདུན་སྐལ་ལྡན་ཆོས་ཀྱི་གྲོགས། །དགའ་
བའི་གར་བཅས་ལམ་འདིར་ཞུགས་པར་གསོལ། །དད་དམ་དྲི་མེད་ག་བུར་
ཟེགས་མ་ལ། །བླ་མའི་མན་ངག་ཉི་མའི་འོད་འཕོས་ན། །རགས་ལུས་རྡུལ་
ཕྲན་སེམས་འདི་ཆོས་ཉིད་དུ། །དེངས་པའི་རྣམ་ཐར་ཁྱོད་ཀྱི་ངོས་ན་གྲགས། །
ཐེག་མཆོག་འོད་གསལ་རྩེ་མོའི་གདམས་པ་ཉིད། །ཉི་ལྟར་གསལ་མཛད་
གཏེར་ཆེན་ཡབ་ཡུམ་གྱི། །ཟབ་ཆོས་འདི་ལ་འབུམ་ཕྲག་དྲུག་ཅུའི་བཅུད། །
འདུས་སོ་རིག་པ་འཛིན་རྣམས་དྭངས་པས་ལོངས། །སྐྱེས་སྦྱང་ཤེས་རབ་ཕྲ་
བ་བདག་འདྲ་ཡང་། །གཞུང་འདིར་དད་པས་འཇུག་པའི་སྐལ་བཟང་ཞིག །
ཐོབ་ལས་ཉམས་དང་རྨི་ལམ་དུ་མ་རུ། །བྱིན་ཆེན་དབབ་པའི་མཚན་མ་མངོན་
དུ་སྣང་། །གང་ཞིག་དད་མོས་བརྟན་ཅིང་ཤེས་རབ་ཆེ། །སྔོན་སྨོན་ལས་འཕྲོ་
བཟང་བའི་རྣལ་འབྱོར་བ། །གཞུང་འདིར་མཇལ་ན་རྟོགས་པའི་བོགས་ཆེན་
པོ། །འབྱིན་ཅིང་ཚེ་འདིར་གྲོལ་བ་སྨོས་ཅི་འཚལ། །ཟབ་ལམ་འདི་ཡི་ས་
བོན་ཙམ་བརྗོད་པའི། །ལེགས་བྱས་མ་གྱུར་འགྲོ་བ་ཡོངས་ལ་བསྔོ། །ཉམས་
ཆགས་བྱང་ཞིང་ལས་སྣང་རང་སར་གྲོལ། །གདོད་མའི་ས་ལ་གཏན་སྲིད་
484



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་གདམས་ངག་དྲི་མེད་འོད་ཐིག་གི་འགྲེལ་བ།
པ
ཟིན་པར་ཤོག །འགལ་འཁྲུལ་ཅི་མཆིས་སྙིང་ནས་མཐོལ་བཤགས་ཀྱིས། །
རྩ་གསུམ་སྲུང་མས་གནང་བའི་སྐབས་དབྱེས་ལ། །བདག་གི་ས་ལམ་སྒྲིབ་
པར་མི་འགྱུར་པར། །བཤགས་པའི་སྟོབས་ཀྱིས་གྲུབ་གཉིས་ཆར་དུ་སྙིལ། །
འདི་ལ་མཐོང་ཐོས་རེག་པའི་སྐྱེ་བོ་ཀུན། །འགལ་རྐྱེན་ཀུན་ཞི་ས་ལམ་ཡོན་
ཏན་རྒྱས། །མཐིང་འོད་འབར་མའི་ཐུགས་དང་རོ་གཅིག་ཏུ། །འདྲེས་པའི་
བདེན་པ་ཕྱོགས་དུས་རྒྱས་བས་སྩོལ། །བརྒྱུད་གསུམ་སྲུང་མ་དྲེགས་པའི་
ཚོགས་བཅས་ཀྱི། །འཛིན་སྐྱོངས་སྤེལ་བའི་གཡར་དམ་ཉེར་དགོངས་ལ། །
འཁོར་བ་སྲིད་དུ་ཆོས་འདི་དར་ཞིང་རྒྱས། །བསྟན་འགྲོའི་དོན་ཆེན་ལྷུན་གྱིས་
འགྲུབ་པར་མཛོད། །ཅེས་རྫོགས་པ་ཆེན་པོའི་རྒྱུད་གདམས་ངག་དྲི་མེད་འོད་ཀྱི་ཐིག་ལེའི་སྤྱི་དོན་
ས་བོན་ཙམ་བཀྲལ་བ་འཁྲུལ་བ་རང་གྲོལ་ཞེས་བྱ་བ་འདི་སྔོན་གཏེར་ཆེན་མཆོག་གིས་ངེད་གཉིས་ཀྱི་ཟབ་
གཏེར་ལ་ཁ་སྐོང་འགྲེལ་བ་སོགས་ཅི་དགོས་ཉིད་ཀྱིས་བགྱིས་ན་ཆོག་ཅེས་བཀའ་ཡིས་གནང་བ་བསྩལ་
བ་དང༌། ཡང་མཁའ་འགྲོ་རིན་པོ་ཆེ་ཞི་དབྱིངས་སུ་གཞོལ་ལ་ཉེ་བའི་སྐབས་རྟེན་གསུམ་རིན་བྲལ་དུ་མ་
གནང་ཞིང་འདི་ལ་འགྲེལ་བ་ཞིག་བྲིས་ན་བསྟན་འགྲོར་སྨན་པ་འབྱུང་ཞེས་གསུང་གིས་གནང་བ་བསྩལ་
བ་ཡིད་ལ་བཅག་མུས་སུ་མཆོད་བརྗོད་དང་སྤྱི་དོན་ཙམ་བྲིས། བར་སྐབས་སྒྲུབ་སྡེ་དང་ཆོས་ཚོགས་སོགས་
ཀྱི་བྱ་བ་མང་པོ་ལུ་གུ་རྒྱུད་དུ་འབྲེལ་བས་ལུས། སླར་ཡང་དད་པས་ཀུན་ནས་བསླངས་ཏེ་མཁའ་འགྲོ་མཆོག་
གི་དགོངས་རྫོགས་དང་གཏེར་ཆེན་རིན་པོ་ཆེ་ཨོ་རྒྱན་ནམ་མཁའ་གླིང་བའི་སྐུ་ཚེ་ཞབས་པད་བརྟན་ཅིང་
ཟབ་གཏེར་གྱི་བསྟན་པ་ཕྱོགས་མཐར་ཁྱབ་ཅིང་འབྲེལ་བ་ཐོགས་ཚད་པད་མ་འོད་ཀྱི་གྲོང་ཁྱེར་དུ་འཇུག་
ར་སབ་
485



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པའི་སྨོན་པ་བཅས་ཆོས་ཀྱི་བདག་པོའི་གྲས་སུ་སྨོན་ལམ་གྱི་མཐུ་སྨིན་པའི་ཀཐོག་རིག་འཛིན་ཆེན་པོའི་
སྐྱེ་མིང་པ་པདྨ་དབང་ཆེན་དགྱེས་པའི་རྡོ་རྗེས་བོད་རབ་བྱུང་བཅུ་བདུན་པའི་ཆུ་ལུག་ལོའི་ཟླ་བཅུ་གཅིག་
པའི་ཚེས་བཅུ་ལ་ཐེ་ཝན་མཚོ་གླིང་གི་རང་གནས་ཐེག་མཆོག་དགའ་ཚལ་དུ་གྲུབ་པར་བགྱིས་པའོ། །
tr
ད་
སJ་བu་
486



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་བླ་རྣམ་བསྡུས་པ་དབང་བཞིའི་ཆུ་རྒྱུན་སོགས།
པ
ཙུ, གསོལ་འདེབས་བསྡུས་པ་བྱིན་རླབས་
གཏེར་མཛོད་བཞུགས༔
ཨེ་མ་ཧོ༔ པདྨའི་ཐུགས་སྤྲུལ་འཇིགས་མེད་དགྱེས་པ་རྩལཿ མཚོ་
རྒྱལ་རོལ་གར་ཏཱ་རེ་དེ་ཝཱི་ལ༔ གུས་པས་གསོལ་འདེབས་བྱིན་རླབས་བཙན་
ཐབས་སྤོར༔ དོན་གཉིས་ལྷུན་གྱིས་གྲུབ་པའི་དངོས་གྲུབ་སྩོལ༔ དེ་ལྟར་གསོལ་
བཏབ་ཉེས་ཚོགས་ཞི། །བྱིན་རླབས་མྱུར་འཇུག་ཐེ་ཚོམ་མེད། །སྙིང་བརྩེ་བརྩོན་འགྲུས་བཟང་པོའི་ངོར། །
ནམ་སྤྲུལ་ཏཱ་རེ་ཟུང་གིས་བྲིས། །
ཚུ, ཡང་ཟབ་ཌཱཀྐིའི་ཐུགས་ཐིག་ལས༔ བྱིན་རླབས་
མྱུར་འཇུག་བླ་མའི་རྣལ་འབྱོར་དབང་བཞིའི་
ཆུ་རྒྱུན་བཞུགས༔
ན་མོ་པདྨ་ཀ་ར་ཡེ༔ དམ་ལྡན་རྡོ་རྗེའི་རྣལ་འབྱོར་བས༔ ཁྱེད་ཤེས་མོས་གུས་དྲག་པོའི་ངང་
ཨཱཿ རང་ལུས་མཚོ་རྒྱལ་དམར་མོ་གྲི་ཐོད་འཛིན༔ གཅེར་མོ་རུས་རྒྱན་མཉམ་
487



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པའི་དོར་སྟབས་ཅན༔ མདུན་མཁར་འོད་ལྔའི་གུར་ཁྱིམ་མདངས་ལྡན་དབུས༔
རྩ་བའི་བླ་མ་ཨོ་རྒྱན་རྡོ་རྗེ་འཆང༔ དཀར་དམར་མདངས་ལྡན་ཞི་འཛུམ་ཁྲོ་
ཆགས་ཉམས༔ གཡས་པས་རྡོ་རྗེ་གཡོན་པས་ཐོད་བུམ་བསྣམས༔ ཟ་བེར་
འདུང་མ་གསང་གོས་ཕོད་ཀ་དང༔ ཆོས་གོས་མཐིང་ཤམ་དབུ་ལ་པད་ཞྭ་
གསོལ༔ ཞབས་གཉིས་རྒྱལ་པོ་རོལ་བའི་སྟབས་སུ་བཞུགས༔ གསང་ཡུམ་ཁ་
ཊཾ་མཆན་ཁུང་གཡོན་དུ་མཛེས༔ ཆགས་བྲལ་པདྨ་ཉི་ཟླའི་གདན་ལ་བཞུགས༔
འཁོར་དུ་རྩ་གསུམ་རྒྱ་མཚོ་སྤྲིན་ལྟར་གཏིབས༔ རྒྱལ་ཀུན་ངོ་བོ་རིགས་བརྒྱའི་
ཁྱབ་བདག་མཆོག ཁྱེད་ཤེས་ཁྱེད་མཁྱེན་བསླུ་མེད་གཏན་གྱི་སྐྱབས༔ བྱང་
ཆུབ་བར་དུ་ཁྱེད་ལས་སྐྱབས་གཞན་མེད༔ ཐུགས་རྗེ་ནུས་ཤུགས་དགོངས་
པའི་རྩལ་བྱུང་ལ༔ སྒོ་གསུམ་རྡོ་རྗེ་གསུམ་དུ་བྱིན་གྱིས་རློབས༔ སྐྱེ་ཀུན་འགལ་
རྐྱེན་བར་ཆད་མ་ལུས་ཞི༔ འབྲེལ་ཚད་འདྲེན་པའི་མཐུ་ནུས་དབང་བྱིན་སྩོལ༔
ཞེས་རྡོ་རྗེའི་ཚིག་བདུན་ཅི་ནུས་མཐར༔ སིདྡྷི་བཟླ༔ སྐབས་སུ་གསོལ་བ་འདེབས་པ་ནི༔ ཀྱེ་ཀྱེ༔
རིགས་བརྒྱའི་ཁྱབ་བདག་དཔལ་ལྡན་བླ་མ རིགས་སྔགས་འཆང་ཆེན་མཚོ་
སྐྱེས་རྡོ་རྗེ༔ རིག་འཛིན་མཁའ་འགྲོ་ཡེ་ཤེས་མཚོ་རྒྱལ༔ རྣམ་གསུམ་དབྱེར་
མེད་གུས་པས་གསོལ་འདེབས༔ སྙིགས་དུས་མགོན་མེད་དྭ་ཕྲུག་སེམས་
ཅན རང་བྱས་ལས་ཀྱིས་སྡུག་བསྔལ་མཚོར་བྱིངཿ བཟོད་མེད་གདུང་བས་
གསོལ་བ་འདེབས་ན༔ བྱིན་རླབས་ཐུགས་རྗེ་ལྕགས་ཀྱུས་དྲོངས་ཤིག
488



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་བླ་རྣམ་བསྡུས་པ་དབང་བཞིའི་ཆུ་རྒྱུན་སོགས།
པ
གསོལ་བ་འདེབས་སོ་ཡིད་བཞིན་ནོར་བུ༔ ཐུགས་རྗེས་གཟིགས་ཤིག་བྱམས་
བརྩེའི་མངའ་བདག བྱིན་གྱིས་རློབས་ཤིག་གཏན་གྱི་སྐྱབས་གཅིག དབང་
བཞི་སྩོལ་ཅིག་ཐུགས་རྗེའི་གཏེར་མཛོདཿ མཁྱེན་ནོ་མཁྱེན་ནོ་དཔལ་ལྡན་
བླ་མ༔ མཐར། བླ་མའི་གནས་གསུམ་འབྲུ་གསུམ་ལས༔ འོད་ཟེར་དཀར་
དམར་མཐིང་གསུམ་འཕྲོས༔ གནས་གསུམ་ཐིམ་པས་སྒྲིབ་བཞི་སྦྱངས༔
དབང་བཞི་ཡེ་ཤེས་ཐོབ་པར་བསམ༔ སླར་ཡང་བླ་མ་དགྱེས་བཞིན་དུ༔ འོད་
ཞུ་རང་གི་སྙིང་གར་ཐིམ༔ གཉིས་མེད་མ་བཅོས་བློ་འདས་ངང༔ གཏད་མེད་
རྒྱ་ཡན་ཆེན་པོར་ཨཱ༔ ཞེས་ཐུགས་ཡིད་བསྲེས་ལ་བློ་འདས་བརྗོད་བྲལ་ངང་དུ་ངལ་གསོའོ༔ ཨེ་
མ་ཟབ་བཅུད་ནོར་བུའི་མཛོད་ཁང་ནས༔ ཟབ་པའི་མཐར་ཐུག་སྙིང་གི་བཅུད༔ ཡང་ཟབ་བླ་མའི་རྣལ་
འབྱོར་འདི༔ ནམ་སྙིང་མཚོ་རྒྱལ་སྒོས་སྐལ་དུ༔ ཨོ་རྒྱན་པདྨ་བདག་གིས་གཏད༔ ནམ་ཞིག་དུས་ལ་བབ་
པའི་ཚེ་དགོངས་པ་ཆོས་དབྱིངས་ཀློང་ནས་དཀྲོལ༔ རིན་ཆེན་ཤོག་སྐྱར་གསལ་བར་ཕོབ༔ འབྲེལ་ཚད་རྔ་
ཡབ་དཔལ་རིར་འདྲེན༔ ས་མ་ཡཱ༔ རྒྱ་རྒྱ༔ ཞེས་པའང་སྐྱེས་བདག་ཅེས་པ་ལྕགས་ལུག་ལོའི་ལོ་སར་ཚེས་
གཅིག་ལ། དད་བརྩོན་ལྡན་པ་བརྩོན་འགྲུས་བཟང་པོས་༼མཚོ་བྱུང་བཞད་པ།།བཀྲ་ཤིས་པའི་རེ་ཁྭ་བཀྲ་བའི་ལྷ་
རྫས་དུ་མའི་སྐྱེས་བཅས་བསྐུལ་ངོར། ནམ་སྤྲུལ་དང་ཏཱ་རེ་ལྷ་མོ་ཟུང་གིས་གཟིམ་ཆུང་རིག་འཛིན་དགའ་ཚལ་
དུ་བྲིས་པ་དགེ།།
ས་བབ་
བཅས་བ་
སྐུ
ཏུ་
489



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཧ་ཧ ཐོག་མེད་དུས་ནས་ད་ལྟའི་བར་དག་ཏུ སྲིད་རྩེ་ནས་བཟུང་ན་རཀ་
དམྱལ་བའི་བརཿ བདེ་སྡུག་སྣ་ཚོགས་སྣང་བའི་རྫུན་རིས་ཤརཿ བདེ་ལ་
ཞེན་ཅིང་སྡུག་བསྔལ་མི་འདོད་ཀྱང རང་དབང་མེད་པར་སྲིད་པའི་སྡུག་
བསྔལ་མྱོང་༔ ལེགས་པར་དཔྱད་ན་སེམས་ལས་གཞན་མེད་པས༔ བདེ་
ཡང་སེམས་ལ་སྡུག་ཀྱང་སེམས་ཡིན་ཏཿ བདེ་སྡུག་སྣ་ཚོགས་སྣང་བ་སེམས་
ཀྱི་འཕྲུལ༔ སེམས་ཀྱང་དཔྱད་ན་བདེན་གྲུབ་རྡུལ་ཙམ་མེདཿ གཟུགས་
དང་དབྱིབས་སོགས་ཅི་ལྟར་བཙལ་གྱུར་ཀྱང༔ བཙལ་བས་མི་རྙེད་པ་ནི་རྙེད་
པའི་མཆོག༔ སེམས་ཀྱི་ངོ་བོ་ཡེ་ནས་རྣམ་པར་སྟོང༔ ངོ་བོ་ངོས་བཟུང་བརྗོད་
པའི་མཐའ་ལས་འདས༔ སེམས་དང་རིག་པ་ཆུ་དང་ཆབ་རོམ་བཞིན༔ ཀུན་
རྟོག་གཟུང་འཛིན་མཚན་མའི་འཁྲུལ་དབང་གིསཿ སྣ་ཚོགས་སྣང་བ་སེམས་
ཀྱི་མིང་བཏགས་ཀྱང༔ ངོ་བོར་བལྟས་ཚེ་དམིགས་བསམ་བརྗོད་ལས་འདས༔
དཔེར་ན་སྒྱུ་མ་རྨི་ལམ་དཔེ་ཇི་བཞིན༔ བདེན་པ་མེད་པའི་ཚུལ་དུ་ལེགས་
སྒོམ་གནད༔ ཨ་ཏིའི་ལུགས་ལ་དཔྱད་ཅིང་བཙལ་མི་དགོས༔ བཙལ་བས་
མི་རྙེད་རང་གཤིས་རང་ལ་དཔྱད༔ ཐ་མལ་ད་ལྟའི་ཤེས་པ་བཅོས་མེད་ངང༔
རང་བབ་བཟོ་བྲལ་འཛིན་མེད་ངང་དུ་ཞོག ས་ལེ་སང་ངེ་ཝ་ལེ་ཧྲིག་གེ་བ༔
བློ་བྲལ་གཉུག་མ་ཟང་ཐལ་ངང་གནས་ཚེ༔ སྤང་བླང་བཟང་ངན་རེ་དོགས་
དགག་སྒྲུབ་བྲལ༔ ངོ་བོ་སྟོང་ལ་རང་བཞིན་ངང་གིས་གསལ༔ ལྷུན་གྲུབ་
490



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་བླ་རྣམ་བསྡུས་པ་དབང་བཞིའི་ཆུ་རྒྱུན་སོགས།
པ
བདེ་བ་ཆེན་པོའི་རང་རྩལ་འཕྲོ༔ སྐུ་གསུམ་དབྱེར་མེད་གཉུག་མའི་ས་ཟིན་
ཚེ རྣམ་རྟོག་རང་གྲོལ་ཀུན་བཟང་ཡངས་པའི་ཀློང༔ གདོད་ནས་ལྷུན་གྲུབ་
རང་གི་ངང་ཚུལ་དེ༔ དང་པོ་རྣམ་རྟོག་སྔར་འདྲིས་མི་ལྟ་བུ༔ ངོ་ཤེས་བར་
དུ་སྦྲུལ་གྱི་མདུད་པ་བཞིན༔ ཐ་མ་ཁང་སྟོང་རྐུན་མའི་དཔེ་བཞིན་དུ༔ ཐོབ་
ཤོར་བྲལ་བ་རྩོལ་མེད་དགོངས་པའི་དོན ཡེ་ནས་མ་བཅོས་རིག་པ་གསལ་
ངར་ལྡན༔ སྔོན་བསུ་རྗེས་དཔྱོད་བློ་ཡིས་བཅོས་མི་གཞུག ཆུ་སྣོད་རྙོག་ཚེ་
རང་བབ་བཞག་པ་ན༔ རང་སར་དྭངས་བཞིན་འཛིན་པའི་བསླད་མ་ཞུགས༔
མ་ཡེངས་མ་བསྒོམ་སྤྲོས་བྲལ་བདེ་ཆེན་པོ༔ འདུ་འབྲལ་མེད་ཚེ་སྲིད་ཞི་མཉམ་
ཉིད་ངང༔ གདོད་མའི་གཞི་དབྱིངས་ཀློང་དུ་གྲོལ་བར་འགྱུར༔ ཨ་ལ་ལ་ཧོ་
ངོ་མཚར་རྨད་བྱུང་ཆོས༔ ཟབ་ལས་ཆེས་ཟབ་འོད་གསལ་རྫོགས་པ་ཆེ༔ ལས་
དང་རིགས་སོགས་དབང་པོའི་ཁྱད་མི་ལྟོསཿ མ་བཙལ་ཡེ་ནས་རང་ལ་
རྫོགས་པ་ཡི༔ རང་བྱུང་རིག་པ་རང་བབ་ངང་ནས་རྙེད༔ བཀའ་འདི་སྔགས་
ཀྱི་བདག་མོས་ཐུབ་པར་སྲུངས༔ སྣོད་མིན་ལོག་ལྟ་མཁན་ལ་སྤྱི་རྒྱ༔ སྣོད་
ལྡན་རྡོ་རྗེའི་བུ་ལ་གཏད་དོ་རྒྱ༔ ས་མ་ཡཱ༔ རྒྱ་རྒྱ་རྒྱ༔
491



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
རུཾ༔ དག་སྣང་ལས༔ སྔགས་སྲུང་མའི་གསོལ་བསྡུས་
ཡེ་ཤེས་སྣང་བའི་ཉི་མ་བཞུགས༔
རར་
དམ་ལྡན་སྔགས་འཆང་སྒྲུབ་པ་པོས༔ མཐུན་རྫས་སྐྱེམས་ཕུད་ལེགས་བཤམས་ཤིང༔ ཏིང་འཛིན་སྔགས་
རྒྱས་བྱིན་རླབས་ནས༔ གདུང་བའི་དབྱངས་ཀྱིས་འདི་སྐད་དོ༔ ཨོཾ་ཨཱཧཱུྃ རབ་འབྱམས་རྒྱལ་
བ་ཀུན་གྱི་ཡུམ་ཆེན་མོ༔ པདྨའི་ཟབ་གཏེར་སྲུང་མ་ཀུན་གྱི་གཙོ༔ ཀུན་ཏུ་
བཟང་མོའི་ཡེ་ཤེས་ཁྲོས་པའི་རྩལཿ སྔགས་ཀྱི་བདག་མོ་ཨེ་ཀ་ཛ་ཏི་མཿ བཅུ་
བདུན་རྒྱུད་ཀྱི་སྲུང་མ་ཆེན་མོ་ཉིད༔ འཁོར་བཅས་འདིར་གཤེགས་དགྱེས་
པར་བརྟན་བཞུགས་གསོལཿ དད་དང་དམ་ཚིག་ཆེན་པོས་ཕྱག་བགྱིའོ༔ བསྟན་
དགྲ་དམ་ཉམས་བསྒྲལ་བའི་ཤ་ཁྲག་དང༔ ཕྱི་ནང་གསང་བའི་མཆོད་ཚོགས་
རབ་འབྱམས་འབུལཿ སྡོམ་གསུམ་དམ་སྡོམ་ཉམས་པའི་ཉེས་ཚོགས་བཤཊ༔
འདི་ནས་བྱང་ཆུབ་སྙིང་པོ་མཆིས་ཀྱི་བརཿ སྐད་ཅིག་གཡེལ་མེད་ཆོས་ལྡན་
མཐུན་རྐྱེན་སྒྲུབསཿ བྱང་ཆུབ་ལམ་གྱི་བར་ཆད་ཀུན་བསལ་ཞིང༔ བདེ་སྟོང་
འོད་གསལ་རིག་པའི་རང་ཞལ་སྟོན གོལ་ཤོར་ནོར་གསུམ་རྐྱེན་འཕྲང་
དབྱིངས་སུ་སོལ༔ བྱིན་རླབས་རྟོགས་པའི་ཡེ་ཤེས་བཙན་ཐབས་སྤོར༔ དོན་
གཉིས་འབད་མེད་ལྷུན་གྱིས་གྲུབ་པར་མཛོད༔ དེ་ལྟར་གུས་པས་གསོལ་བཏབ་ན༔
ལ་ས
492



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་བླ་རྣམ་བསྡུས་པ་དབང་བཞིའི་ཆུ་རྒྱུན་སོགས། པ
སྲུང་མ་ལུས་དང་གྲིབ་བཞིན་འགྲོགསཿ འོད་གསལ་རིག་པའི་རང་ཞལ་སྟོན ཐེ་ཚོམ་མེད་དོ་ས་མ་ཡཱ༔
རྒྱ་རྒྱ་རྒྱ༔ ཞེས་པའང་སྙིང་བརྩེ་དད་ལྡན་ལྷུན་གྲུབ་རྡོ་རྗེའི་ངོར། ཁོ་བོ་ནམ་མཁའ་གླིང་པ་དང་ཏཱ་རེ་དེ་ཝཱི་
ཟུང་གིས་བྲིས་པ་དགེ།
བློ།
༽།
/e:
/
，
།
༧ག་
།
s
>
༡།
་
493



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
494



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྫོགས་ཆེན་བསྟན་རྒྱས་སྨོན་ལམ།
པ
É ཟབ་གསང་རྫོགས་པ་ཆེན་པོའི་བསྟན་རྒྱས་
སྨོན་ལམ་རིག་སྟོང་རྡོ་རྗེའི་སྒྲ་དབྱངས་
བཞུགསཿ
ན་མོ༔ བསླུ་མེད་མཆོག་གསུམ་རྩ་གསུམ་ཆོས་སྐྱོང་དངཿ ཁྱད་པར་
ཤཱཀྱའི་རྒྱལ་དང་མཚོ་སྐྱེས་རྗེ༔ ཀུན་འདུས་རིགས་བརྒྱའི་ཁྱབ་བདག་བླ་མ་
ཡི༔ ཐུགས་དམ་བརྩེ་བ་ཆེན་པོས་དགོངས་སུ་གསོལ༔ ཟབ་མོ་ནང་རྒྱུད་སྡེ་
གསུམ་བཅུད་འདུས་པཿ པདྨའི་ཐུགས་བཅུད་ཌཀྐིའི་སྙིང་ཁྲག་མཆོག ཐུན་
མིན་ཟབ་གསང་རྫོགས་པ་ཆེན་པོ་ཞེསཿ གསང་ཆེན་མན་ངག་བསྟན་པ་
རྒྱས་གྱུར་ཅིག ཚེ་འདིར་ཀུན་བཟང་གདོད་མའི་སར་གྲོལ་ཐབསཿ རང་
སེམས་མ་བཅོས་རང་བབ་སོ་མའི་ངང༔ བལྟས་ཚེ་ཡེ་སྟོང་རྩ་བྲལ་ཟང་ཐལ་
ལེ གསང་ཆེན་མན་ངག་བསྟན་པ་རྒྱས་གྱུར་ཅིག༔ ཕྱི་ནང་མཐའ་དབུས་
བྲལ་བའི་ས་ལེ་བ༔ བཟང་ངན་འགྱུ་དྲན་རྣམ་རྟོག་ཀུན་བྲལ་ཞིང༔ སྟོང་
གསལ་འཛིན་མེད་ཁོ་ཐག་ནང་ནས་ཆོད༔ གསང་ཆེན་མན་ངག་བསྟན་པ་
རྒྱས་གྱུར་ཅིག༔ རྒྱལ་བའི་ཐུགས་དང་སེམས་ཅན་སེམས་གཉིས་ལཿ བཟང་
ངན་མེད་པར་རིག་སྟོང་ཡེ་ཤེས་ཀློངཿ ཡིན་མིན་དམིགས་གཏད་བསྒོམ་བྱ་
གང་ཡང་མེདཿ གསང་ཆེན་མན་ངག་བསྟན་པ་རྒྱས་གྱུར་ཅིག ཡེངས་
495



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྒོམ་བྲལ་བའི་རང་བབ་བསམ་གཏན་དང༔ རང་ངོ་རང་གསལ་ལྷག་མཐོང་
ཟུང་འཇུག་པའི༔ ཅོག་བཞག་བཞི་ལྡན་ཀ་དག་ཁྲེགས་ཆོད་ཀྱི༔ གསང་ཆེན་
མན་ངག་བསྟན་པ་རྒྱས་གྱུར་ཅིག རིག་སྟོང་འོད་གསལ་ཡེ་ཤེས་ཆེན་པོའི་
སྦུབ༔ ཡིད་དཔྱོད་བློ་ཡི་འཛིན་པས་མ་བསླད་པརཿ སྒོམ་གསུམ་གནད་ལྡན་
སྒྲོན་དྲུག་ལ་བསྟེན་པའི༔ གསང་ཆེན་མན་ངག་བསྟན་པ་རྒྱས་གྱུར་ཅིག
འོད་གསལ་སྣང་བཞིའི་རྟོག་པ་མཐར་ཕྱིན་ཏེ གཞོན་ནུ་བུམ་སྐུའི་དབྱིངས་
སུ་སངས་རྒྱས་ནསཿ ཁམས་གསུམ་འཁོར་བ་དོང་སྤྲུགས་མཐུ་ཐོབ་པའི
གསང་ཆེན་མན་ངག་བསྟན་པ་རྒྱས་གྱུར་ཅིག རྨད་བྱུང་ཨ་ཏི་ཡོ་གའི་གསང་
ལམ་མཆོག མཁའ་ཁྱབ་ཞིང་དུ་འཛིན་སྐྱོང་སྤེལ་བ་ཡི༔ བསྟན་འཛིན་ཞབས་
བརྟན་ཐུགས་བཞེད་གེགས་མེད་འགྲུབ༔ གསང་ཆེན་མན་ངག་བསྟན་པ་
རྒྱས་གྱུར་ཅིག༔ མཆོག་གསུམ་རྩ་གསུམ་སྲུང་མའི་བྱིན་རླབས་དངཿ ཆོས་
ཉིད་ཀ་དག་རྒྱུ་འབྲས་བསླུ་མེད་དང བདག་གི་ལྷག་བསམ་དག་པའི་བདེན་
སྟོབས་ཀྱིསཿ སྨོན་པའི་དོན་ཀུན་གེགས་མེད་འགྲུབ་གྱུར་ཅིག ཅེས་པའང་རྒྱ་
བོད་སོག་རིགས་ཀྱི་སློབ་ཚོགས་ནས་སྔ་ནས་བསྐུལ་བས། ཉེ་ཆར་སློབ་མཆོག་ལྷུན་གྲུབ་རྡོ་རྗེ་དང་ལོ་ཙཱ་
བ་ཡེ་ཤེས་འབྱུང་གནས། ཤིན་ཅང་ནས་རིག་འཛིན་འོད་གསལ་རྡོ་རྗེ་དང་། ཀུན་བཟང་སྒྲོལ་མ། ཞི་
མཛད་དབང་མོ་སོགས་ཀྱིས་བསྐུལ་ངོར་ཁོ་བོ་ཨོ་རྒྱན་ནམ་མཁའ་གླིང་བ་དང་སྔགས་སྐྱེས་ཏཱ་རེ་ལྷ་མོ་ཟུང་
གིས་རིག་འཛིན་དགའ་ཚལ་དུ་བྲིས་པ་མངྒ་ལཾ།
496



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞབས་བརྟན་གསོལ་འདེབས་ཕྱོགས་བསྡུས།
པ
༄༅། །འཕགས་བོད་སྐྱེས་ཆེན་དུ་མས་གསུངས་པའི་༧ཆོས་རྗེ་
ནམ་སྤྲུལ་རིན་པོ་ཆེ་ཡབ་ཡུམ་གྱི་ཞབས་བརྟན་
གསོལ་འདེབས་ཕྱོགས་བསྡུས་
ནོར་བུའི་ཕྲེང་བ་
བཞུགས་སོ།།
སྨྲ་བའི་ཉི་མ་སྟོན་མཆོག་ཟས་གཙང་སྲས། །གངས་རིའི་མགོན་པོ་འཕགས་
ཆོག་ཞི་ཁྲོའི་ཚོགས། །མཁན་སློབ་ཆོས་རྒྱལ་རིམ་པར་བྱོན་པ་ཡི། །རྩ་རྒྱུད་
བླ་མ་རྣམས་ཀྱིས་བྱིན་གྱིས་རློབས། །ཡིད་འཕྲོག་ཁྱེད་སྐུ་ཡིད་ལ་བསྟེན་
པའི་མོད། །འཆི་མེད་གྲུབ་པའི་དངོས་གྲུབ་སྩོལ་བའི་ལྷ། །གངས་རིའི་
མདངས་ལྡན་བརྒྱད་གཉིས་གཞོན་ནུའི་ཟོལ། །བཅོམ་ལྡན་ཨཱརྱ་ཏཱ་རེས་
ཤིས་པ་སྩོལ། །རྒྱལ་བསྟན་སྤྱི་དང་ཁ་བ་རི་པ་ཡི། །ཡོངས་རྫོགས་མདོ་
སྔགས་ཟབ་རྒྱས་ཆོས་ཀྱི་ཚུལ། །མ་སྨད་ཐུགས་བསྐྱེད་རྒྱ་ཆེས་སྐྱོང་མཛད་
པའི། །འཇིགས་མེད་ཕུན་ཚོགས་ཞབས་པད་བརྟན་པར་ཤོག །
ཅེས་པ་འདི་ནི་གསེར་རྟ་མགུ་ལོག་གཞི་ཆེན་རྣམ་སྤྲུལ་འཇིགས་མེད་ཕུན་ཚོགས་ཀྱི་ཞབས་བརྟན་སྨོན་
ཚིག་ཅིག་དགོས་ཞེས་ཀཐོག་དགེ་རྩེ་སྤྲུལ་སྐུ་ནས་བསྐུལ་ངོར། ཤཱཀྱའི་དགེ་སྦྱོང་༧ཏཱ་ལའི་བླ་མ་བསྟན་
འཛིན་རྒྱ་མཚོས། བོད་རབ་བྱུང་བཅུ་བདུན་པའི་ལྕགས་ཡོས་ལོའི་ཟླ་༢ཚེས༡ཕྱི་ལོ་༢༠༡༡ཟླ་༡ཚེས་༤ ཉིན་
497



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
སྨོན་པས་མཚམས་སྦྱར་ཏེ་བྲིས་པ་དགེ། །། །
སྲིད་ཞིའི་འཇིགས་མེད་སྤང་རྟོགས་ཕུན་སུམ་ཚོགས། །གདུལ་བྱའི་མོས་ངོར་
བཤེས་གཉེན་སྐུར་སྣང་བ། །འདྲེན་མཆོག་དཔལ་ལྡན་བླ་མ་དམ་པ་མཆོག །
ཚེ་མཐའ་ཡས་པའི་ངོ་བོར་འཚོ་གཞེས་གསོལ། །གང་གི་མཛད་འཕྲིན་ཉི་ཟླའི་
སྣང་བའི་ཟེར། །འགྲོ་བསོད་ལྷ་ལམ་བཅུད་དུ་སྨིན་པ་དང་། །ཆབས་ཅིག་
ཐུབ་བསྟན་ཆུ་སྐྱེས་ལང་ཚོ་བཞད། །ལྔ་བདོའི་རྒུད་པའི་མུན་པ་ཞི་གྱུར་ཅིག །
ཅེས་པའང་ངག་དབང་བློ་གྲོས་མཚུངས་མེད་ནས་སོ། ། ༈ ཨེ་མ་ཧོ། སྐུ་གསུམ་རྒྱལ་བའི་
ཡུམ་གཅིག་མཁའ་སྤྱོད་མ། །ཞིང་འདིའི་འགྲོ་ངོར་མི་མོའི་ཚུལ་བཟུང་ནས། །
དཔག་ཡས་ཕན་བདེའི་སྒོ་འཕར་འབྱེད་པའི་གཉེན། །ཏཱ་རེ་དེ་ཝཱིའི་ཞབས་
ལ་གསོལ་བ་འདེབས། །རགས་ལུས་མི་ཤིགས་དྭངས་མའི་དཔྱིད་དུ་སྨིན། །
ལས་རླུང་ཡོ་བ་དྷ་ཏུའི་ལྷུམས་སུ་ཞུགས། །ཀུན་རྟོག་གཡོ་བ་ཆོས་སྐུའི་ངོ་བོར་
སྨིན། །ཁྱེད་དང་སྐལ་བ་མཉམ་པར་བྱིན་གྱིས་རློབས། །གང་སྐུ་འཕོ་མེད་
རྡོ་རྗེའི་ཆོས་བདུན་ལྡན། །ཚེ་མཐའ་ཡས་པའི་མགོན་བཞིན་འཚོ་གཞེས་
གསོལ། །བཟང་པོའི་འཕྲིན་ལས་རྟ་བདུན་ཟེར་ཕྲེང་གིས། །འགྲོ་ཁམས་ལྷ་
ལམ་ཁྱོད་ཀུན་འགེངས་གྱུར་ཅིག །ངག་དབང་བློ་གྲོས་མཚུངས་མེད་ཀྱིས་ཐོལ་བྱུང་དུ་གསོལ་
བ་བཏབ་པ་རྒྱལ་བ་སྲས་བཅས་རྣམས་ཀྱིས་དེ་དེ་བཞིན་དུ་འགྲུབ་པར་བྱིན་གྱིས་རློབས་ཤིག །
༈ ཨེ་མ་ཧོ༔ བསླུ་མེད་མཆོག་གསུམ་བསྟན་པའི་མངའ་བདག་དཔལ༔
498



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞབས་བརྟན་གསོལ་འདེབས་ཕྱོགས་བསྡུས།
པ
རིག་འཛིན་དྲི་མེད་ཆོས་ཀྱི་རྒྱལ་པོ་ལགས༔ སྐུ་ཚེ་ཞབས་པད་འགྲོ་བའི་
དཔལ་མགོན་དུ༔ ཞབས་པད་ཡུན་བརྟན་རྒྱལ་བསྟན་དར་རྒྱས་ཤོག༔ ཅེས་
པའང་སྤྲུལ་པའི་གཏེར་ཆེན་ནམ་སྤྲུལ་འཇིགས་མེད་ཕུན་ཚོགས་ཀྱི་སྐུ་ཚེ་ཞབས་པད་བརྟན་ཕྱིར་རྟ་མགྲིན་
དབང་རྒྱལ་ནས་བྲིས་པ་དགེ།
༈ འཆི་མེད་མགོན་པོ་མཚོ་སྐྱེས་རྡོ་རྗེ་ཡི། །སྒྱུ་འཕྲུལ་བྱེ་བའི་ནང་ན་པད་
དཀར་ལྟར། །མངོན་འཕགས་འཇིགས་མེད་ཕུན་སུམ་ཚོགས་པའི་སྡེ། །
ཐུགས་དམ་བསྐུལ་ལོ་ཐུགས་རྗེས་གཟིགས་སུ་གསོལ། །རྒྱལ་བའི་དབང་
པོ་པདྨ་ཀ་རའི་དྲུང་། །རིག་འཛིན་མཁའ་འགྲོ་བྱེ་བའི་ཚོགས་དབུས་སུ། །
བརྒྱུད་འཛིན་སྐྱོང་བའི་ཐུགས་བསྐྱེད་ལྷུར་བཞེས་བཞིན། །བརྩེ་ཆེན་ཐུགས་
ཀྱིས་ཞབས་པད་བརྟན་བཞུགས་གསོལ། །བདག་ཅག་ལས་ཉོན་དྲག་པོའི་
གཞན་དབང་གིས། །ཚུལ་མིན་ཐུགས་དང་འགལ་བའི་ལས་བགྱིས་ཀུན། །
ནད་ཀྱིས་བཏབ་པའི་བུ་ལ་མ་བཞིན་དུ། །ལྷག་པར་བཟོད་པའི་ཐུགས་ཀྱིས་
ཞབས་བརྟན་གསོལ། །ཨོ་རྒྱན་ཆེན་པོ་མཆོག་གསུམ་བླ་མ་དང་། །མཁའ་
འགྲོ་བྱེ་བ་དམ་ཅན་རྒྱ་མཚོའི་མཐུས། །དཔལ་ལྡན་བླ་མའི་ཞབས་པད་བརྟན་
པ་དང་། །མ་ལུས་བཞེད་དོན་ལྷུན་གྱིས་འགྲུབ་པར་ཤོག །ཅེས་པ་འདིའང་བླ་མ་
དགེ་ལེགས་རྣམ་རྒྱལ་སོགས་སློབ་འབངས་ཡོངས་ཀྱི་ཐུགས་བཞེད་བཞིན་ངག་དབང་འཇིགས་མེད་བློ་
499



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བཟང་དོན་འགྲུབ་རྒྱ་མཚོས་སྨོན་པ་དེ་བཞིན་དུ་འགྲུབ་པར་གྱུར་ཅིག
༈ ཨོ་རྒྱན་ནམ་མཁའ་གླིང་བའི་ཞབས་བརྟན་གསོལ་འདེབས་
མི་འགྱུར་རྡོ་རྗེའི་ཀ་བ་ཞེས་བྱ་བ་
བཞུགས་སོ། །
ཨོཾ་སྭ་སྟི། གཞི་དབྱིངས་ཀ་དག་ངོ་བོ་ཆོས་ཀྱི་སྐུ། །ལྷུན་གྲུབ་རང་གསལ་རང་
བཞིན་ལོངས་སྤྱོད་རྫོགས། །རྩལ་གྱི་ཐུགས་རྗེ་ཀུན་ཁྱབ་སྤྲུལ་སྐུའི་མཐུས། །
འཇིགས་མེད་ཡེ་ཤེས་གསུམ་ལྡན་ཞབས་བརྟན་གསོལ། །སྒྲིབ་བྲལ་མཁྱེན་
གཉིས་མངོན་གྱུར་རྫོགས་སངས་རྒྱས། །འགོག་བདེན་མཐར་ཐུག་ཞི་བ་དམ་
པའི་ཆོས། །རིག་གྲོལ་ཡོན་ཏན་མངའ་བདག་དགེ་འདུན་མཐུས། །འཇིགས་
མེད་སྐྱབས་གསུམ་ཀུན་འདུས་ཞབས་བརྟན་གསོལ། །གཞོམ་མེད་གཉུག་
མའི་ངོ་བོ་ཀུན་ཏུ་བཟང་། །འཆི་མེད་ཚེ་དཔལ་མཆོག་སྟེར་སྣང་མཐའ་ཡས། །
འཕོ་མེད་ཚེ་དབང་རིག་འཛིན་མཚོ་སྐྱེས་རྗེས། །འཇིགས་མེད་སྐུ་གསུམ་
བདག་ཉིད་ཞབས་བརྟན་གསོལ། །བྱིན་རླབས་གཞི་གྱུར་རིག་འཛིན་བླ་མ་
རྗེ༑ །དངོས་གྲུབ་ཆར་འབེབས་ཡི་དམ་སྒྲུབ་སྡེ་བརྒྱད། །འཕྲིན་ལས་མྱུར་
སྒྲུབ་གནས་གསུམ་མཁའ་འགྲོའི་མཐུས། །འཇིགས་མེད་རྩ་གསུམ་ཚོགས་
500



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞབས་བརྟན་གསོལ་འདེབས་ཕྱོགས་བསྡུས།
རྗེ་ཞབས་བརྟན་གསོལ། །ཆོས་ཀུན་རིག་པའི་ཀློང་ལས་རྡོལ་བས་མཁས། །
སྲུང་སྡོམ་མཉམ་ཉིད་དབྱིངས་སུ་དག་པས་བཙུན། །འཁོར་བ་དོང་སྤྲུགས་
འཕྲིན་ལས་རྒྱས་པས་བཟང་། །འཇིགས་མེད་མཁས་གྲུབ་ཁྱུ་མཆོག་ཞབས་
བརྟན་གསོལ། །དབྱིངས་ཀྱི་མཁའ་འགྲོའི་ལུང་གིས་བསྔགས་པ་སྙན། །དུས་
བབས་ཟབ་གཏེར་རྒྱ་མཚོའི་མཛོད་ལ་དབང་། །མཚོ་སྐྱེས་པདྨ་ཀ་རའི་རྒྱལ་
ཚབ་མཆོག །འཇིགས་མེད་གཏེར་འབྱིན་ཆོས་རྗེ་ཞབས་བརྟན་གསོལ། །རང་
རིག་ཆོས་ཉིད་གཟིགས་པས་མཁྱེན་པ་ཟབ། །རྒྱུད་ལྔ་དབྱིངས་སུ་སྒྲོལ་བས་
བརྩེ་བ་རྒྱས། །གསང་གསུམ་རྡོ་རྗེར་གྲུབ་པས་ནུས་པ་མྱུར། །འཇིགས་
མེད་མཁྱེན་བརྩེ་ཕུན་ཚོགས་ཞབས་བརྟན་གསོལ། །ཆོས་ཉིད་སྤྱན་གཅིག་
གཅེར་བའི་ཨེ་ཀ་ཛཱ། །ཐབས་ཤེས་ཞབས་གཉིས་བསྒྲད་པའི་མ་ནིང་ནག །
གཉིས་མེད་ཁམས་གསུམ་དབང་བྱེད་ཤེལ་གིང་མཐུས། །འཇིགས་མེད་ལས་
བཞིའི་བདག་ཉིད་ཞབས་བརྟན་གསོལ། །ཆོས་ཉིད་རྟེན་འབྱུང་བདེན་པ་
བསླུ་བ་མེད། །རྩ་གསུམ་བསྟན་སྲུང་འཕྲིན་ལས་ཐོགས་པ་མེད། །བདག་
སོགས་དད་དམ་རེ་ཁཱ་འགྱུར་མེད་མཐུས། །འཇིགས་མེད་གསང་གསུམ་རྡོ་
རྗེ་ལྟར་བརྟན་ཤོག །བཀྲ་ཤིས་ལྷ་མཆོག་ཡིད་བཞིན་འཁོར་ལོས་མཐུས། །
བཀྲ་ཤིས་འབྱུང་གནས་གཏེར་འབྱིན་བླ་མ་ཡི། །བཀྲ་ཤིས་ཞབས་ཟུང་འགྱུར་
མེད་རྡོ་རྗེའི་ཁྲིར། །བཀྲ་ཤིས་བསྐལ་བའི་བར་དུ་རྟག་བརྟན་ཤོག ། །
501



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཅེས་པ་གཏེར་འབྱིན་ཆོས་ཀྱི་རྒྱལ་པོ་ཨོ་རྒྱན་ནམ་མཁའ་གླིང་པའམ་གཞི་ཆེན་ནམ་སྤྲུལ་རིན་པོ་ཆེའི་ཞབས་
བརྟན་འདི་ཉིད་གཏེར་ཆེན་ཡབ་ཡུམ་གྱི་ཞལ་སྔ་བ་གཙོ་བོ་དགེ་ལེགས་ཉི་མ་སོགས་ཀྱིས་བསྐུལ་ངོར་ཀཿ
ཐོག་རིག་འཛིན་ཆེན་པོའི་སྐྱེ་མིང་པ་པདྨ་དབང་ཆེན་རྡོ་རྗེས་དད་གུས་སྨོན་ལམ་དྲག་པོས་མཚམས་སྦྱར་ཏེ་
ཤིང་སྤྲེལ་ལོའི་ཟླ་བཅུ་གཉིས་པའི་ཚེས་བཅུ་ལ་ཤར་མར་བྲིས་པ་དགེ་ལེགས་འཕེལ།
ཤེལ་གིང་ནི་དམ་ཅན་རྡོ་རྗེ་ལེགས་པའི་མཚན་གྱི་རྣམ་གྲངས་ཡིན།
༈ འཇིགས་མེད་སྤོབས་པའི་གཏེར་ལ་དབང་འབྱོར་ཞིང་། །ཕུན་ཚོགས་སྡེ་
བཞིའི་དཔལ་གྱིས་མངོན་མཐོ་བ། །གྲུབ་བརྙེས་རིག་འཛིན་ཡོངས་ཀྱི་རྒྱལ་
གྱུར་བའི། །དཔལ་ལྡན་བླ་མའི་ཞབས་པད་བརྟན་གྱུར་ཅིག །སྙན་ལུང་མཆོག་
སྤྲུལ་རིན་པོ་ཆེའི་ཞལ་སློབ་དག་གི་བཞེད་སྐོང་དུ་ཕྲན་ཐུབ་བསྟན་ཉི་མས་ཕུལ།
༈ གཏེར་ཆེན་འཇིགས་མེད་ཕུན་ཚོགས་རིན་པོ་ཆེའི་
ཞབས་བརྟན་གསོལ་འདེབས་དྲང་སྲོང་
རྒན་པོའི་ཤིས་ཚིག་ཅེས་བྱ་བ་
བཞུགས་སོ། །
དག་པ་གཉིས་ལྡན་ཀུན་ཁྱབ་ཆོས་ཀྱི་སྐུ། །འཕྲིན་ལས་མཐའ་ཡས་ལོངས་
སྤྱོད་རྫོགས་པའི་སྐུ། །འགྲོ་ཀུན་གདོད་མའི་སར་འགོད་སྤྲུལ་པའི་སྐུ། །སྐུ་
གསུམ་འདུས་ཞལ་བླ་མར་གསོལ་བ་འདེབས། །བདུད་བཞི་འཇོམས་མཛད་
502



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞབས་བརྟན་གསོལ་འདེབས་ཕྱོགས་བསྡུས།
པ་
འཇིགས་མེད་རྒྱལ་བའི་སྲས། །ཕུན་ཚོགས་དཔལ་ཡོན་སྔ་འགྱུར་བསྟན་པའི་
གཉེན། །རྩ་གསུམ་ཡོངས་འདུས་དྲིན་ཅན་ཆོས་ཀྱི་རྗེ། །ཞབས་པད་བརྟན་
ཅིང་མཛད་འཕྲིན་རྒྱས་གྱུར་ཅིག །རྒྱལ་བསྟན་སྤྱི་དང་པདྨ་ཀ་ར་ཡི། །རིང་
ལུགས་ཕྱོགས་བརྒྱར་སྤེལ་བའི་ཐུགས་བསྐྱེད་ཅན། །འགྲོ་བའི་མགོན་ཁྱེད་
སྐུ་ཚེ་རབ་བརྟན་ཅིང་། །ཐུགས་ཀྱི་བཞེད་པ་ཡོངས་སུ་འགྲུབ་གྱུར་ཅིག །ཆོས་
ཀུན་གདོད་ནས་སྟོང་པའི་གཤིས་ལུགས་དང་། །ཆོས་སྐྱོང་དམ་ཅན་རྒྱ་མཚོའི་
ནུས་པའི་མཐུ། །ཆོས་ལྡན་སློབ་བུའི་ལྷག་བསམ་དག་སྟོབས་ཀྱིས། །ཆོས་རྗེ་
བླ་མའི་ཞབས་པད་རྟག་བརྟན་ཤོག །ཅེས་སྔ་འགྱུར་བསྟན་པའི་རྩ་ལག་དམ་པ། ནམ་སྤྲུལ་
འཇིགས་མེད་ཕུན་ཚོགས་རིན་པོ་ཆེ་མཆོག་གི་སྐུ་ཚེ་ཞབས་པད་བརྟན་ཅིང་ཐུགས་བཞེད་ཡོངས་སུ་འགྲུབ་
པའི་གསོལ་འདེབས་ཤིག་དགོས་ཞེས། རིན་པོ་ཆེ་མཆོག་གི་ཞལ་སློབ་བོད་ཁ་བ་ཅན་གྱི་ལྗོངས་དང་རྒྱ་
ནག་གི་ས་ཁུལ་ཀུན་ཏུ་ཡོད་པ་རྣམས་ཀྱིས་རེ་སྐུལ་བྱས་པ་བཞིན། དཔལ་ས་སྐྱ་པ་ཕུན་ཕོའི་བདག་ཆེན་
འཇིགས་བྲལ་ངག་དབང་ཀུན་དགའ་བསོད་ནམས་ཀྱིས། བོད་རབ་བྱུང་བཅུ་བདུན་པའི་ཤིང་མོ་བྱ་ལོའི་
ཟླ་དང་པོའི་ཚེས་བཅུ་དྲུག་ཉིན་སྦྱར་བ་དོན་དང་ལྡན་པར་གྱུར་ཅིག
503



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
༈ ནམ་སྤྲུལ་འཇིགས་མེད་ཕུན་ཚོགས་རིན་པོ་
ཆེའི་ཞབས་བརྟན་སྨོན་ཚིག་འཆི་མེད་
བདུད་རྩིའི་གྲུ་ཆར་ཞེས་བྱ་བ་
བཞུགས་སོ། །
གཞོམ་ཞིག་ཡོངས་བྲལ་རྡོ་རྗེ་སྙིང་པོའི་ཁམས། །ངོ་མཚར་མཚན་དཔེའི་
གཟུགས་སུ་ཤར་བའི་ལྷ། །བླ་མ་འཆི་མེད་ཚེ་ལྷ་རྒྱ་མཚོ་ཡིས། །དེང་འདིར་
ཤིས་པའི་མེ་ཏོག་ཆར་དུ་ཕོབ། །རྣམ་དཔྱོད་འཇིགས་པ་མེད་པའི་ལྷ་ལམ་དུ། །
ལེགས་བྱས་ཕུན་སུམ་ཚོགས་པའི་ཆ་ཤས་རྫོགས། །འཕྲིན་ལས་བདུད་རྩིའི་
ཟིལ་མངར་འབུམ་འཛགས་པའི། །འདྲེན་མཆོག་ཆུ་ཤེལ་དབང་པོ་ཞབས་
བརྟན་གསོལ། །རྒྱལ་བའི་དབང་པོ་པདྨ་ཀ་ར་ཡི། །ལུགས་བཟང་ནམ་
མཁའི་ནོར་བུའི་འོད་སྣང་རླབས། །ཕྱོགས་བརྒྱར་སྤྲོ་བའི་འཕྲིན་ལས་རབ་
འབྱམས་ཀྱིས། །བསྟན་འགྲོའི་པད་ཚལ་རྒྱས་མཛད་ཞབས་བརྟན་གསོལ། །
སྐུ་ཚེའི་འདུ་བྱེད་བསྐལ་པ་རྒྱ་མཚོར་བརྟན། །འཁོར་ལོ་གསུམ་གྱི་འཕྲིན་
ལས་ཕྱོགས་བཅུར་རྒྱས། །དོན་གཉིས་ལྷུན་འགྲུབ་ཕྱོགས་ལས་རྣམ་པར་
རྒྱལ། །ས་གསུམ་དགེ་ལེགས་སྣང་བས་ཁྱབ་གྱུར་ཅིག །འཆི་མེད་ལྷ་ཚོགས་
རྣམས་ཀྱི་བྱིན་རླབས་དང་། །སྣང་སྟོང་རྟེན་འབྲེལ་བསླུ་བ་མེད་པའི་མཐུ། །
504



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞབས་བརྟན་གསོལ་འདེབས་ཕྱོགས་བསྡུས།
པ
དད་ལྡན་སློབ་བུའི་ལྷག་བསམ་དག་སྟོབས་ཀྱིས། །གསོལ་བཏབ་སྨོན་པའི་
དོན་ཀུན་འགྲུབ་གྱུར་ཅིག །ཅེས་པ་འདི་ཡང་ཨ་རིར་གནས་སྡོད། གང་གི་སློབ་འབངས་ཡོངས་
ཀྱིས་མྱུར་འཕྲིན་ལམ་ནས་བསྐུལ་མ་བགྱིས་པ་བཞིན། འཕགས་ཡུལ་ར་ཛ་པཱུར་ནས། ས་སྐྱ་ཁྲི་འཛིན་པ་
ངག་དབང་ཀུན་དགས་འཕྲལ་མར་བྲིས་པ་དེ་དེ་བཞིན་དུ་འགྲུབ་པར་གྱུར་ཅིག ། །
༈ ༀ་སྭ་སྟི། སྐྱེ་འཆིའི་འཇིགས་མེད་པདྨ་ཐོད་ཕྲེང་རྩལ། ཕུན་ཚོགས་མཚན་
དཔེའི་དཔལ་གྱིས་བརྗིད་པའི་སྐུ། །པདྨ་ལས་འཁྲུངས་པདྨའི་ཞལ་སྒོ་ལས། །
གྲགས་པའི་གསུང་གི་བདུད་རྩིའི་བྱིན་ཆེན་ཕོབ། །གདོད་མའི་མགོན་པོ་རྔ་
སྒྲའི་རྒྱལ་པོའི་མདུན། །བྲམ་ཟེ་ཆེན་པོ་བྷོ་དྷི་ཀ་ར་དང་། །བྷོ་ཊའི་ཡུལ་ན་
ནམ་མཁའི་སྙིང་པོ་སོགས། །འཕགས་པའི་ཡུལ་དང་གངས་ཅན་བོད་ཡུལ་
དུ། །ལྔ་ཕྲག་ཟུང་དང་ཐེག་པ་རིམ་པ་དགུའི། །གྲངས་ཀྱི་གྲངས་ལྡན་སྐྱེ་བ་
སྒྱུ་མའི་གར། །ལེགས་བཟུང་འགྲོ་བའི་རེ་བ་སྐོང་བའི་མཐར། །སྙིགས་དུས་
འགྲོ་བའི་ཁམས་ལ་རྗེས་ཆགས་ཏེ། །མདོ་ཁམས་གསེར་གྱི་ཐང་མ་བརྡལ་
བ་ན། །རིག་འཛིན་པདྨ་རྒྱལ་པོའི་བསྟན་པ་ལ། །དྲི་མ་མེད་པའི་བློ་གྲོས་
ཀྱིས་མཆོད་ཕྱིར། །སླར་ཡང་མི་ཡི་སྲིད་པ་ཉེར་བཟུང་སྟེ། །རིམ་གཉིས་ཟབ་
མོའི་ལམ་ལ་རྣལ་འབྱོར་ཞིང་། །དེ་ལྟ་བཞིན་དུ་སྐལ་བཟང་སློབ་བུའི་ཚོགས། །
ཡང་དག་ཉིད་དུ་གཞོལ་བའི་ཆོས་སྟོན་པ། །མཆོག་སྤྲུལ་འཇིགས་མེད་ཕུན་
སུམ་ཚོགས་པའི་དཔལ། །གང་གི་སྐུ་ཁམས་ཡུན་མཐར་བཟང་བ་ནས། །
505



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཁ་བ་རི་བའི་རྒྱལ་བསྟན་འབྱུང་བའི་ཁུངས། །སྔ་འགྱུར་སྙིང་པོའི་བསྟན་པ་
རྒྱས་གྱུར་ཅིག །ཅེས་སྤྲུལ་སྐུ་འཇིགས་མེད་ཕུན་ཚོགས་ཀྱི་ཞབས་བརྟན་གསོལ་འདེབས་འདི་ཉིད་
གང་གི་སློབ་ཚོགས་རྣམས་ནས་མཁྱེན་བརྩེའི་བདག་ཉིད་བླ་མ་ཨོ་རྒྱན་འཕྲིན་ལས་ཀུན་ཁྱབ་བརྒྱུད་ནན་ཏན་
ཆེན་པོས་བསྐུལ་མ་བྱུང་བ་བཞིན་ཁྲག་འཐུང་བདུད་འཇོམས་གླིང་བའི་རིགས་སྲས་ཨེ་ཝཾ་གཏེར་ཆེན་གྱི་སྲས་
མོ་ལྷན་སྐྱེས་ཡེ་ཤེས་ཀྱི་མཁའ་འགྲོ་མ་གསང་ཆེན་སྔགས་ཀྱི་རྣལ་འབྱོར་མ་ཆེན་མོའི་ཚུལ་དུ་བྱོན་པ་ཏཱ་རེ་
མཁའ་འགྲོ་མའི་མཚན་གྱི་ཅོད་པན་འཆང་བའི་གསུང་དག་སྣང་མེ་ཏོག་ཕྲེང་མཛེས་ཀྱི་རྗེས་སུ་དད་པ་བསྐྱེད་
དེ་མེ་བྱ་ལོའི་ཧོར་ཟླ་གསུམ་པའི་ཚེས་གཅིག་ལ་འཕྲིན་ལས་ནོར་བུ་ནས་བྲིས་ཏེ་ཕུལ་བ་དགེ །
བ
བ
༈ ཞབས་བརྟན་གསོལ་འདེབས་ཚངས་སྲས་
ལྷ་མོ་བཞད་པའི་སྒྲ་དབྱངས་ཞེས་
བྱ་བ་བཞུགས།
ཨེ་མ་ཧོ༔ ཀ་དག་ཆོས་སྐུའི་སྟོན་པ་ཀུན་ཏུ་བཟང༔ ལོངས་སྐུའི་ཞིང་སྣང་
གསང་བདག་རྡོ་རྗེ་འཛིན༔ གང་འདུལ་རོལ་གར་རིག་འཛིན་དགའ་རབ་རྗེ
ཐོག་མའི་སངས་རྒྱས་གསུམ་ལ་གསོལ་བ་འདེབས༔ ཐུབ་པའི་སྤྱན་སྔར་ཉེ་
གནས་ཀུན་དགའ་བོ༔ ཤམ་བྷ་ལ་རུ་རིགས་ལྡན་ཟླ་བ་བཟངཿ འཕགས་
ཡུལ་གྲུབ་ཆེན་ནག་པོ་སྤྱོད་པར་གྲགས༔ སྟོན་པའི་ཞལ་སྐྱིན་གསུམ་ལ་
506



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞབས་བརྟན་གསོལ་འདེབས་ཕྱོགས་བསྡུས། པ
གསོལ་བ་འདེབས༔ བོད་ཀྱི་མངའ་བདག་མུ་ཏིག་བཙན་པོ་དང༔ གཏེར་
བརྒྱའི་གཙུག་རྒྱན་སངས་རྒྱས་བླ་མ་ཞེས༔ བྱང་གཏེར་རིག་འཛིན་རྒོད་ཀྱི་
ལྡེམ་འཕྲུ་ཅན༔ གངས་ལྗོངས་མཛེས་རྒྱན་གསུམ་ལ་གསོལ་བ་འདེབས༔
རྡོ་རྗེ་བྲག་ཏུ་པདྨ་འཕྲིན་ལས་དངཿ ལྷོ་རོང་ཡོངས་དགེ་མི་འགྱུར་རྡོ་རྗེའི་
མཚན༔ རག་ཅོག་གནས་སུ་མ་ཎི་རིན་ཆེན་ཞེས༔ བསྟན་པའི་མཛེས་རྒྱན་
གསུམ་ལ་གསོལ་བ་འདེབས༔ ཤར་ཕྱོགས་ཆོས་དབྱིངས་སྟོབས་ལྡན་རྡོ་
རྗེ་དང༔ བདུད་འདུལ་རྡོ་རྗེ་ཡེ་ཤེས་རོལ་བ་རྩལ༔ རིག་འཛིན་ཧཱུྃ་ནག་ནམ་
མཁའི་རྡོ་རྗེ་ཞེས༔ མདོ་སྨད་གཏེར་ཆེན་གསུམ་ལ་གསོལ་བ་འདེབས༔ རྒྱ་
རོང་སེང་བྲག་རིག་པའི་རྡོ་རྗེ་དང༔ སྤྲུལ་པའི་གཏེར་ཆེན་དྲི་མེད་འོད་ཟེར་
མཚན༔ ལྕགས་མོ་རོང་དུ་ཨོ་རྒྱན་འཕྲིན་ལས་གླིང༔ པདྨའི་རྒྱལ་ཚབ་གསུམ་
ལ་གསོལ་བ་འདེབ༔ དུས་གསུམ་རྒྱལ་བ་ཀུན་གྱི་ངོ་བོ་ཉིད༔ ཁམས་གསུམ་
འགྲོ་བའི་མགོན་གཅིག་མཚུངས་མེད་རྗེ༔ ཨོ་རྒྱན་འཇིགས་མེད་ནམ་མཁའ་
གླིང་པ་ལ༔ གསོལ་བ་འདེབས་སོ་རང་སེམས་ཆོས་སྐུར་སྟོན༔ སྣང་སྲིད་
རྣམ་དག་ཡེ་ཡིན་ལྷ་ཡི་དལ༔ སྒོ་གསུམ་རྡོ་རྗེ་གསུམ་དུ་སྨིན་མཛད་པའི༔
རིགས་བརྒྱའི་ཁྱབ་བདག་སྤྲོ་བསྡུའི་བྱེད་པོ་མཆོག རྡོ་རྗེ་སློབ་དཔོན་བསྐལ་
བརྒྱར་ཞབས་བརྟན་གསོལ༔ བསྐལ་ངན་དུས་ཀྱི་འཚུབས་མ་གཡོ་བའི་ཚེ༔
ལྟ་ལོག་ཝ་སྐྱེས་དཔུང་ཚོགས་ཟིལ་གྱིས་ནོན༔ ཡང་དག་ལྟ་བའི་རྒྱལ་རྔ་སྒྲོགས་
507



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མཁས་པ༔ མཚོ་སྐྱེས་རྒྱལ་བ་གཉིས་པ་ཞབས་བརྟན་གསོལ༔ སེམས་ཀྱི་
རང་བཞིན་འོད་གསལ་རྫོགས་པ་ཆེ༔ ཡོད་མེད་ཆེད་འཛིན་སྣང་བའི་ཆོས་
སོ་ཅོག༔ སེམས་ཉིད་གཅིག་པུར་སྟོན་པའི་བཀའ་དྲིན་ཅན༔ ཀུན་མཁྱེན་
ཀློང་ཆེན་རྒྱལ་པོ་ཞབས་བརྟན་གསོལ༔ ཁྱེད་སྐུ་མི་ཤིགས་རྡོ་རྗེ་ཆོས་བདུན་
བཞིན༔ གདོང་ལྔས་བཏེགས་པའི་གསེར་གྱི་ཁྲི་འཕང་སྤོར༔ ཚེ་མཐའ་ཡས་
པའི་ངོ་བོར་རྟག་བཞུགས་ཤིང བསྐལ་བ་རྒྱ་མཚོར་འགྱུར་མེད་ཞབས་བརྟན་
གསོལ༔ བདག་སོགས་འཁོར་བཅས་དེང་ནས་བྱང་ཆུབ་བར༔ རྗེ་བཙུན་བླ་
མ་མཆོག་གི་བྲན་དུ་གཉེརཿ མཉེས་པ་གསུམ་གྱིས་ཞབས་པད་གཙུག་ཏུ་
བསྙེན༔ འཕྲིན་ལས་བྱེད་པོ་མཆོག་ཏུ་དབུགས་དབྱུང་ཤོག༔ དེང་བཟུང་ཚེ་
རབས་ཕྲེང་བ་ཇི་སྲིད་དུ༔ གདོད་མའི་མགོན་པོ་ཁྱེད་དང་མི་འབྲལ་ཞིང༔
འདུས་པ་དང་པོའི་འཁོར་དུ་གྱུར་ནས་སཿ གསང་ཆེན་ཆོས་ཀྱི་དགའ་སྟོན་
སྤྱོད་པར་ཤོག༔ དེ་ལྟར་ལྷག་བསམ་དག་པའི་སྨོན་ཚིག་གི མཐུན་འགྱུར་
རྩ་གསུམ་དམ་ཅན་ཆོས་སྐྱོང་དང༔ དཀར་ཕྱོགས་སྲུང་མའི་ཚོགས་ཀྱིས་
ཡོངས་མཛད་ནསཿ བཀྲ་ཤིས་སྣང་བས་ས་གསུམ་མཛེས་གྱུར་ཅིག ཅེས་
རིན་པོ་མཆོག་གི་ཞབས་བརྟན་དུ་འདི་ལྟར་དགོས་ཞེས་ཡེ་ཤེས་མཁའ་འགྲོའི་སྤྲུལ་པར་ཡོངས་སུ་གྲགས་
པ་ཊཀི་ནི་ཞི་མཛད་དབང་མོ་དང་། དད་དམ་འགྱུར་མེད་ཉེ་གནས་ལྷུན་གྲུབ་རྡོ་རྗེ། བདེ་འཛོམས་མཚོ་
སོགས་ཀྱིས་རྟེན་འབྲེལ་རྫས་དང་དར་བཅས་གསོལ་བ་བཏབ་པའི་ངོར་དམ་པ་ཡབ་ཡུམ་ཟུང་གི་བྲན་དུ་
508



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞབས་བརྟན་གསོལ་འདེབས་ཕྱོགས་བསྡུས། །
ཁས་འཆེ་བ་ཀཿ ཐོག་པའི་སྤྲུལ་མིང་འཛིན་པ་འཇིགས་མེད་ཚེ་དབང་རྡོ་རྗེས་ལྷག་བསམ་དག་པའི་སྙིང་
ནས་སྨོན་པས་དེ་བཞིན་འགྲུབ་པའི་རྒྱུར་གྱུར་ཅིག
༈ ན་མོ་གུ་རུ་ཝེ༔ ནམ་སྤྲུལ་རིན་པོ་ཆེའི་ཞབས་བརྟན་
གསོལ་འདེབས༔ མི་ཤིགས་རྡོ་རྗེའི་རྒྱ་མདུད་
སྨོན་ལམ་ཟབ་རྒྱས་བཅུད་འཛིན་
ཞེས་བྱ་བ་བཞུགས་སོ༔
ཨོཾ་སྭ་སྟི༔ གདོད་མའི་ཡེ་གྲོལ་ཀུན་བཟང་ཆོས་སྐུའི་མདངས༔ ལྷུན་གྲུབ་
རྩལ་རྫོགས་ལོངས་སྐུའི་སྒྱུ་འཕྲུལ་གརཿ གང་འདུལ་ཐབས་མཁས་འགྲོ་
བའི་དཔལ་མགོན་མཆོག སངས་རྒྱས་ཀུན་འདུས་སྤྲུལ་སྐུ་པདྨ་འབྱུང༔
བོད་ཡུལ་ཞབས་བཅགས་སྨིན་གྲོལ་དབང་བསྐུར་མཛད༔ ལས་ཅན་རྗེ་
འབངས་མངའ་དབང་མཆོག་ཏུ་གསོལ༔ ཡང་དག་གྲུབ་བརྙེས་ནམ་མཁའི་
སྙིང་པོ་ནས༔ ཟབ་གཏེར་མཛོད་འཛིན་བསྟན་འགྲོའི་གསོས་སྨན་མཆོག
ལས་འབྲེལ་རྩལ་དང་ཀློང་ཆེན་རྒྱལ་བའི་དབང་༔ གང་འདུལ་སྤྲུལ་བ་ཆུ་
ཟླའི་རྣམ་རོལ་འཕྲུལ༔ དངོས་དང་ཡང་སྤྲུལ་བྱིན་གྱིས་བརླབས་པ་སོགས༔
སྔགས་བཙུན་རྗེ་བོ་དམངས་དང་སྦས་བའི་ཚུལ མཛད་ཚུལ་མ་ངེས་འགྲོ་
509



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ལ་བདེ་སྐྱིད་སྤེལ༔ ད་ལྟ་འཁྲུལ་མེད་རྡོ་རྗེའི་ལུང་ཟིན་མཆོག༔ དྲི་མེད་དཔའ་
བོ་པདྨའི་མཚན་ཅན་ཉིད༔ སྐུ་ཚེ་མི་འགྱུར་གཡུང་དྲུང་རྡོ་རྗེའི་ཁྲིར༔ ཞབས་
བརྟན་བསྐལ་རྒྱའི་བར་དུ་བཞུགས་གསོལ་འདེབས༔ བདག་ཅག་སྒོ་གསུམ་
གུས་པས་བསྟེན་བྱས་ན༔ ཐུགས་རྗེ་འདུ་འབྲལ་མེད་པར་བརྩེར་དགོངས་
ནསཿ དཔོན་སློབ་ཞལ་བཟང་སྐལ་ལྡན་སྨིན་གྲོལ་ལམ༔ འདྲེན་པ་མཆོག་
དང་བྱང་ཆུབ་སྙིང་པོའི་བར༔ སྐད་ཅིག་མི་འབྲལ་མངོན་པར་སངས་རྒྱས་
ཏེ༔ འགྲོ་ཁམས་དོང་སྤྲུགས་ནུས་པའི་དཔལ་ཐོབ་ཤོག ཅེས་པ་འདིའང་ནམ་
སྤྲུལ་ཉིད་ཀྱི་ཉེ་གནས་དགེ་ལེགས་ཀྱིས་བསྐུལ་ངོར་མི་ལྡོག་ཙམ་དུ་ཨོ་རྒྱན་མིང་གིས་སོ༔
༈ སྐྱབས་མཆོག་དཀོན་མཆོག་གསུམ་གྱི་ཐུགས་བསྐྱེད་དང་། །ཁྱད་པར་
གུ་རུ་པདྨའི་བྱིན་རླབས་ཀྱིས། །པདྨའི་རྒྱལ་ཚབ་འཇིགས་མེད་ཕུན་ཚོགས་
ལ། །བསྟན་དང་འགྲོ་བའི་དོན་དུ་རྟག་བཞུགས་ཤོག །བདེ་གཤེགས་སྲས་
བཅས་ཀུན་གྱི་ཐུགས་བསྐྱེད་དང་། །ལས་འབྲས་བསླུ་བ་མེད་པའི་བྱིན་རླབས་
ཀྱིས། །བདག་ཅག་རེ་ལྟོས་འཆའ་བའི་གང་ཟག་ལ། །སྐུ་ཚེ་མི་འགྱུར་བསྟན་
འགྲོའི་དོན་འགྲུབ་ཤོག །ཅེས་པ་འདི་ནི་མཁན་མིང་(གྲུབ་དབང་ཨ་ཁྱུག་རིན་པོ་ཆེ་ལུང་རྟོགས་རྒྱལ་
མཚན་གྱིས་བསྐུལ་བ་བོ་བདེ་ཆེན་སྒྲོལ་མའམ་ཁྲིན་ཡིན་གྱིས་ཆེད་དོན་དུ་ཕུལ་བ་དེ་དེ་བཞིན་དུ་འགྲུབ་པར་
གྱུར་ཅིག་ཅེས་བོད་ཟླ་བཞི་པའི་ཚེས༡༤ལ་བྲིས་པ་དགེ ། །
༈ རིགས་གསུམ་གཅིག་བསྡུས་པདྨའི་རྣམ་པར་སྤྲུལ། །འཇིགས་མེད་སྟོབས་
510



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་ཞབས་བརྟན་གསོལ་འདེབས་ཕྱོགས་བསྡུས།
བཅུའི་དཔལ་ལ་མངའ་དབང་བསྒྱུར། །ཕུན་ཚོགས་དཔལ་གྱི་བྱེད་པོ་དྲིན་
ཆེན་རྗེ། །བདག་སོགས་སྐྱེ་དགུའི་མགོན་དུ་ཞབས་བརྟན་གསོལ། །ཞེས་པ་
འདིའང་དགེ་སློང་བློ་བཟང་དཔལ་ལྡན་གྱིས་བསྐུལ་ངོར་༧སྐྱབས་མཆོག་དམ་པ་གང་གི་གུས་སློབ་དྷཱིཕུ་དགོན་
གྱི་ཁྲི་མིང་ཙམ་འཛིན་པ་དཔལ་ལྡན་རྒྱ་མཚོས་གུས་པས་གསོལ་བ་བཏབ་པའོ། །
༈ ༀ་སྭ་སྟེ། སྐྱེ་འཆི་འཇིགས་པ་མེད་པའི་ལྷ་ལམ་དུ། །ཕུན་ཚོགས་མཚན་
དཔེའི་དཀྱིལ་འཁོར་ཡོངས་ཤར་བ། །རབ་འབྱམས་རྩ་བ་གསུམ་གྱི་བདེན་
པའི་མཐུས། །མཁའ་མཉམ་འགྲོ་བའི་མགོན་དུ་ཞབས་བརྟན་གསོལ། །
ཞེས་པ་འདིའང་དཔལ་སྙན་ལུང་དགོན་གྱི༧ནམ་སྤྲུལ་རིན་པོ་ཆེ་འཇིགས་མེད་ཕུན་ཚོགས་ཀྱི་ཞབས་བརྟན་
གསོལ་འདེབས་ཤིག་དགོས་ཞེས་གང་གི་སློབ་བུ་དགེ་ལེགས་སོགས་ནས་ལྷ་རེག་བཅས་བསྐུལ་ངོར་མ་
ལྡོག་ཙམ་དུ་བདུད་འཇོམས་སྤྲུལ་མིང་པ་སངས་རྒྱས་པདྨ་བཞད་པ་ནས་རང་ལོ་བཅུ་དྲུག་ལ་སྨོན་པ་དགེ །
བ་
༈ ཞབས་བརྟན་གསོལ་འདེབས་འཆི་མེད་
བདུད་རྩིའི་ཐིག་པ་དྲང་སྲོང་
བདེན་ཚིག་བཞུགས།
ཨོཾ་སྭ་སྟི། མི་ཤིགས་འོད་གསལ་འཇིགས་བྲལ་དྭངས་མའི་དབྱིངསཿ མཚུངས་
མེད་ཡོན་ཏན་ཕུན་ཚོགས་འདོད་རྒུའི་གཏེརཿ ནམ་མཁའི་ནོར་བུ་འོད་ཟེར་
བརྒྱ་པའི་དཔལ༔ གྲུབ་དབང་རྡོ་རྗེ་འཛིན་པ་དཔལ་བཟང་པོ༔ སྐུ་ཚེ་མི་
511
511



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
འགྱུར་རྡོ་རྗེའི་ཁྲིར་བཞུགས་ནསཿ མཛད་ཕྲིན་ཕྱོགས་བཅུར་དར་ཞིང་རྒྱས་
པར་ཤོག༔ ཅེས་པའང་སྤྲུལ་སྐུ་དགེ་ལེགས་ཉི་མས་མཛོད་དར་དྲི་མེད་བཅས་ནན་བསྐུལ་དང་། སླར་
ཡང་མཆོག་སྤྲུལ་རིན་པོ་ཆེ་ཨོ་རྒྱན་འཇིགས་མེད་རྡོ་རྗེས་བཀས་བསྐུལ་ངོར། གཏེར་མིང་བདེ་བའི་རྡོ་རྗེས་
གང་ཤར་བཅོས་བསྒྱུར་མེད་པར་ཕབ་པའི་དེ་དེ་བཞིན་དུ་འགྲུབ་པར་གྱུར་ཅིག དགེའོ།། དགེའོ།། དགེའོ།།
༈ པདྨའི་ཐུགས་སྲས་ནམ་མཁའ་གླིང་བ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཆོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
ཅེས་པའང་ཉེ་གནས་དམ་པ་དགེ་ལེགས་ཉི་མས་བསྐུལ་ངོར་གཟན་དཀར་སྤྲུལ་མིང་ཐུབ་བསྟན་ཉི་
མས་སྨྲས་པ་དེ་དེ་བཞིན་དུ་འགྲུབ་པའི་མཐུན་འགྱུར་སྲས་བཅས་རྒྱལ་བས་མཛད་པར་གསོལ་བ་འདེབས་
པ་ལགས། བཀྲ་ཤིས་སོ། །
པ་ལས
512



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྫོགས་སྐོར་ཕྱོགས་བསྒྲིགས་ཀྱི་པར་བྱང་སྨོན་ཚིག་
པ
འགྲོ་ཁམས་སྤྱི་དང་ཁྱད་པར་བོད་ཡུལ་ལ། །
ཐུགས་རྗེ་བཀའ་དྲིན་གཞལ་མཐའ་ཡས་པའི་མགོན། །
སྐུ་གསུམ་ངོ་བོ་པད་འབྱུང་ཡབ་ཡུམ་ལ། །
དད་དུང་བརྩེ་བའི་སྙིང་ནས་ལན་བརྒྱར་འདུད། །
ཀློང་གསལ་ཡེ་ཤེས་བདེ་བ་ཆེན་པོའི་དབྱིངས། །
འཁོར་འདས་གཉིས་མེད་ཆོས་ཉིད་དོན་གྱི་དཀྱིལ། །
དུས་གསུམ་རྒྱལ་བ་ཀུནད་ཀྱི་དགོངས་པའི་མཛོད། །
རང་བྱུང་མཁའ་འགྲོའི་བརྡ་དོན་ཨེ་མ་ཧོ། །
སྙིགས་མའི་རྡུལ་དང་དབང་པོའི་ཁྱད་པར་ལ། །
མི་ལྟོས་ཆོས་ཉིད་ཟླ་གསང་ནོར་བུའི་དབྱིག །
ལས་དང་སྨོན་ལམ་དག་པའི་དཀྱིལ་འཁོར་ལ། །
513



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཅིར་ཡང་སྣང་བ་རྟེན་འབྲེལ་ཟབ་མོའི་གནད། །
ཐ་སྙད་རྟོག་གེའི་ར་བ་ལས་འགོངས་པའི། །
སྐུ་དང་ཡེ་ཤེས་ཟུང་དུ་འཇུག་པའི་ལམ། །
ངེས་དོན་སྙིང་པོ་ཆོས་ཀྱི་བདུད་རྩི་ནི། །
རིག་འཛིན་སྐལ་བཟང་དགྱེས་པའི་སྤྲིན་དུ་གྱུརད། །
ཀུན་བཟང་དགོངས་པ་མཐའ་དང་བྲལ་བའི་ཀློང་། །
མི་རྟོག་བདེ་བའི་ཁམས་སུ་རྒྱས་བཏབ་པའི། །
དོན་བརྒྱུད་ཟབ་མོ་གཏེར་གྱི་སྙིང་ཁུ་ཡིས། །
ཡངས་པའི་ནོར་འཛིན་ཁྱོན་ཀུན་ཁྱབ་གྱུར་ཅིག །
ཅེས་པའང་སྤྲུལ་པའི་གཏེར་ཆེན་དམ་པ་ནམ་སྤྲུལ་རིན་པོ་ཆེ་ཐབས་ཤེས་ཀྱི་ཟབ་གཏེར་མན་ངག་གི་སྐོར་པར་སྐྲུན་སྐབས་
སྨོན་ཚིག་ཏུ་འཇིགས་མེད་འགྲོ་ཕན་གྱིས་འཕྲལ་བྲིས།
514



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྫོགས་སྐོར་ཕྱོགས་བསྒྲིགས་ཀྱི་པར་བྱང་སྨོན་ཚིག་
པ
རྫོགས་སྐོར་ཕྱོགས་བསྒྲིགས་ཀྱི་པར་བྱང་སྨོན་ཚིག
ཨོཾ་སྭ་སྟི། །
ཆོས་དབྱིངས་བདེ་བ་ཆེན་པོའི་གསང་མཛོད་ལས། །
ཟབ་རྒྱས་མན་ངག་བྱེ་བའི་དབྱིག་ཆེན་གྱིས། །
སྲིད་ཞི་དག་མཉམ་འཚེངས་པའི་མཐུ་བརྙེས་པ། །
ཁྱབ་བདག་ཉི་ཟླ་ཟུང་གིས་སླར་ཡང་སྐྱོངས། །
སྐལ་བཟང་གང་ཞིག་ཚེ་གཅིག་ལུས་གཅིག་ཏུ། །
ཟུང་འཇུག་རྡོ་རྗེ་འཆང་གི་རྒྱལ་ཐབས་ལ། །
མིག་འཕྲུལ་བཞིན་དུ་བགྲོད་པའི་ལམ་ཟབ་མོ། །
ངེས་གསང་ཐེག་པའི་མན་ངག་ཨེ་མ་རྨད། །
སྡེ་གསུམ་ཀློང་དགུའི་ཉིང་བཅུད་འཁྱིལ་བའི་མཚོར། །
དགུ་ལྡན་བརྒྱུད་པའི་རླབས་ཕྲེང་མ་ཉམས་པ། །
མན་ངག་ཡིད་བཞིན་ནོར་བུའི་ཆོས་ཚུལ་འདིས། །
515



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
བཅུ་དྲུག་དགའ་བའི་ཡེ་ཤེས་བདག་གིར་བྱས། །
སྲིད་ལ་གནས་ཀྱང་སྲིད་པའི་དྲྭ་ལས་འདས། །
དུག་ལྔར་སྤྱོད་ཀྱང་འཆིང་བའི་རྒྱས་མ་ཟིན། །
འདོད་ཡོན་མ་སྤངས་མི་རྟོག་ཡེ་ཤེས་བརྙེས། །
མན་ངག་ཆོས་སྐུའི་ལྷ་མོ་ཡིད་དུ་འོང་། །
གཏིང་གསལ་སྤྲོས་དང་བྲལ་བའི་ལྟ་བ་ལ། །
ཡེངས་མེད་ཐིག་ལེའི་མཛེས་པའི་སྒོམ་པ་ཤར། །
བཟང་ངན་བླང་དོར་བྲལ་བའི་སྤྱོད་པ་རྫོགས། །
འབྲས་བུའི་དཀྱིལ་འཁོར་མན་ངག་འདི་ཡིས་མཐོང་། །
ཐོག་མེད་དུས་ནས་ལས་ཉོན་འཁྲུལ་དབང་གིས། །
ལུས་སེམས་དུཁས་གདུང་བའི་ཉམ་ཐག་འགྲོ། །
མན་ངག་དགའ་བའི་ཚལ་ཆེན་འདིར་ཞུགས་དང་། །
སྐད་ཅིག་གཅིག་གིས་གྲོལ་བའི་ཁྱད་ཆོས་གདའ། །
516



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྫོགས་སྐོར་ཕྱོགས་བསྒྲིགས་ཀྱི་པར་བྱང་སྨོན་ཚིག་
པ
ཡེ་ནས་དག་པ་དབྱིངས་ཀྱི་གཞལ་ཡས་སུ། །
རྩོལ་མེད་རིག་པས་བགྲོད་པའི་སྐལ་བ་ཅན། །
མན་ངག་རྟེན་འབྲེལ་ཟབ་མོ་འདི་ཁོ་ནས། །
བདེ་གཤེགས་ཐུགས་ཀྱི་རིང་བསྲེལ་རྒྱན་དུ་ཐོབ། །
བགྲང་ཡས་སེམས་ཅན་ཁམས་དབང་མོས་པའི་ངོར། །
རྒྱལ་བའི་ཆོས་ཚུལ་རབ་འབྱམས་མཐའ་མེད་ཀྱང་། །
སྙིགས་མའི་ཚེ་འདིར་ཐམས་ཅད་མི་ཤེས་པས། །
ཀུན་འདུས་མན་ངག་སྙིང་གི་བདུད་རྩི་འདྲ། །
གྲུབ་མཐའ་བཞི་དང་མདོ་རྒྱུད་བཀའ་གཏེར་ཆོས། །
གང་ཞིག་ཚུལ་བཞིན་སྦྱོང་འདོད་ལུས་ཅན་དག །
ཡང་ཟབ་མན་ངག་རྟོགས་པའི་བྱིན་རླབས་ཀྱིས། །
དགོངས་པ་ཀློང་ནས་རྡོལ་བའི་ཤེས་རབ་རྙེད། །
བརྒྱུད་པ་དྲུག་ལྡན་ཨོ་རྒྱན་པདྨའི་ལུང་། །
517



དཔལ་ཨ་བྱཱ་ཏཱརེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
ཡང་གསང་མཁའ་འགྲོ་བྱེ་བའི་ཐུགས་ཀྱི་ཁྲག །
ལས་འཕྲོ་གཏེར་གྱིས་གདུལ་བྱ་སྐྱོང་བའི་ཐབས། །
མན་ངག་འདི་ཐོས་གྲོལ་བཞིའི་ཁྱད་ཆོས་འབར། །
དེ་ལྟར་ཉེ་བརྒྱུད་བྱིན་རླབས་གཏེར་གྱི་མཛོད། །
མན་ངག་ཡིད་བཞིན་ནོར་བུའི་ཆོས་ཚུལ་འདིར། །
པར་སྐྲུན་དག་པས་སྲི་ཞུ་ཅུང་བགྱིས་པས། ། །
འགྲོ་ཀུན་གདོད་མའི་རང་ཞལ་མཇལ་བར་སྨོན། །
འོན་ཀྱང་མ་རྟོགས་ལོག་རྟོག་བྱིས་པའི་བློས། །
ནོངས་པ་གང་གྱུར་ཐུགས་བརྩེས་རྗེས་བཟོད་ལ། །
སེམས་ཅན་ལ་དགོངས་སྒྲིབ་མེད་དག་ཚངས་ཤིང་། །
རྣམ་གཉིས་དངོས་གྲུབ་གེགས་སུ་མ་གྱུར་ཅིག །
གནས་སྐབས་སུ་ཡང་འཇིག་རྟེན་ཁམས་ཀུན་ཏུ། །
ནད་མུག་འཁྲུགས་རྩོད་རྒུད་པའི་མིང་མེད་པར། །
རྒྱལ་བསྟན་དར་རྒྱས་འགྲོ་ཁམས་བདེ་དགེས་འཚོ། །
518



པ
དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་རྫོགས་སྐོར་ཕྱོགས་བསྒྲིགས་ཀྱི་པར་བྱང་སྨོན་ཚིག་
ཉིན་མཚན་དུས་དྲུག་ཆོས་སྤྱོད་ཆོས་མཐོང་ཤོག །
ཁྱད་པར་དཔལ་ལྡན་བླ་མ་རིན་པོ་ཆེའི། །
གསང་གསུམ་མི་ཤིགས་རྡོ་རྗེའི་ཁྲི་འཕང་དུ། །
མཐའ་ཡས་ཚེ་ལྷའི་ངོ་བོར་ཡོངས་བཞེངས་ནས། །
ངེས་དོན་ཐེག་པའི་སྒྲ་དབྱངས་ནུབ་མེད་ཤོག །
ཆབས་ཅིག་ཟབ་གཏེར་ནམ་མཁའ་མཛོད་ཀྱི་འཕྲུལ། །
དག་དང་མ་དག་ཞིང་ཁམས་བྱེ་བར་ཁྱབ། །
དེ་ཉིད་འཛིན་སྐྱོང་སྤེལ་བའི་བསྟན་འཛིན་རྣམས། །
རྟག་ཁྱབ་ལྷུན་གྲུབ་ཕྲིན་ལས་མཛེས་གྱུར་ཅིག །
བདག་ཀྱང་དེང་ནས་ནམ་མཁའ་ཇི་སྲིད་དུ། །
དྲིན་ཆེན་བླ་མའི་ཐུགས་བརྩེས་རྗེས་བཟུང་ཞིང་། །
འགྲོ་བའི་ཕན་བདེ་མ་ལུས་སྒྲུབ་པ་ལ། །
སྲས་བཅས་རྒྱལ་བའི་དགོངས་སྤྱོད་བརྙེས་གྱུར་ཅིག །
ཅེས་པའང་མཚོ་བྱུང་བཞད་པས་སྒོ་གསུམ་གུས་པ་ཆེན་པོས་འཕྲལ་དུ་སྨོན་པ་རྣམ་པར་དགེའོ།། །།
519



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
520



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
པར་བྱང་སྨོན་ཚིག
ཨོཾ་སྭ་སྟི།
རབ་འབྱམས་རྒྱལ་བ་རྒྱ་མཚོ་སྤྲོ་བསྡུས་དཔྱིད། །
གུ་རུ་ཡིད་བཞིན་ནོར་བུ་ཡབ་ཡུམ་གྱིས། །
ལས་ཀྱི་མེ་ཏོག་ཕོག་པའི་བུ་རྒྱུད་ལ། །
བདེན་ཚིག་རྡོ་རྗེའི་གསུང་གི་དངོས་གྲུབ་སྩོལ། །
ཨ་པོ་དཔའ་བོ་ཆོས་དབྱིངས་རྡོ་རྗེ་ཡི། །
ཟབ་ཏིག་དགོངས་པའི་གཏེར་བྱོན་བདུད་རྩིའི་རྒྱུན། །
བྱིན་རླབས་དྲོད་དུ་འཁྱིལ་བ་ཆོས་ཀྱི་མཛོད། །
བསྟན་འགྲོའི་རྒུད་པ་སེལ་བའི་གསོས་སུ་ཆེ། །
ཨོ་རྒྱན་གཏེར་འབྱིན་ནམ་མཁའ་གླིང་བ་དང་། །
རྒྱལ་ཡུམ་ཏཱ་རེ་བདེ་ཆེན་རྒྱལ་མོ་ཡི། ། །
ཟབ་གཏེར་མཁའ་འགྲོའི་ཞལ་རླངས་མ་ཡལ་བའི། །
ཆོས་མཛོད་ཆེན་པོ་གསང་ཆེན་བསྟན་པའི་རྒྱན། །



དཔལ་ཨ་བྷཱུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
དུས་བབ་གཏེར་འབྱིན་རྒྱལ་པོ་ཡབ་སྲས་ཀྱི། །
ཀློང་ཆེན་ཟབ་ཆོས་ཉི་ཟླ་ཟུང་གི་དབྱིག །
འཕྲུལ་གྱིས་དུ་མར་བསྐྲུན་པ་འདི་ཡི་དགེས། །
བཀའ་གཏེར་འོད་ཀྱི་སྣང་བ་འབར་གྱུར་ཅིག །
ཟབ་ཆོས་ཟུང་ལ་འབྲེལ་ཐོགས་གང་ཟག་གིས། །
རིག་འཛིན་བརྒྱུད་པའི་གྲོལ་ལམ་རྙེད་པ་དང༌། །
འགྲོ་ཀུན་གདོད་མའི་མགོན་པོའི་གོ་འཕང་ལ། །
དབུགས་ཆེན་འབྱིན་པའི་བྱེད་པོ་ཉིད་གྱུར་ཅིག །
སྔ་འགྱུར་བསྟན་ཞབས་གཏེར་གྱིས་སྐྱོང་བའི་དུས། །
གཏེར་སྟོན་བརྒྱ་རྩ་ཡང་གཏེར་སྟོང་རྩ་དང༌། །
སྤྲུལ་པའི་གཏེར་ཕྲན་བྱེ་བ་ས་ཡ་ཡི། །
ཟབ་གཏེར་བསྟན་པས་ས་ཆེན་མཛེས་གྱུར་ཅིག །
རྒྱལ་དབང་པདྨའི་བསྟན་པ་འཛིན་སྐྱོང་ལ། །
རྣམ་པར་བརྩོན་པའི་དགེ་འདུན་རྒྱ་མཚོའི་སྡེ། །
ཞབས་པད་རྟག་བརྟན་མཛད་ཕྲིན་དཀར་པོ་ཡིས། །
འཛམ་གླིང་རྫོགས་ལྡན་དུས་སྟོན་ཁུག་གྱུར་ཅིག །



དཔལ་ཨ་བྷུ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
ཅེས་སྐྱབས་རྗེ་ནམ་སྤྲུལ་རིན་པོ་ཆེའི་གདུང་སྲས་གཞི་སྤྲུལ་རིན་པོ་ཆེ་ལྷག་བསམ་རྣམ་དག་མཆོག་
དང༌། ཨ་པོ་ལྷ་སྲས་འགྱུར་མེད་རྡོ་རྗེའི་ཡང་སྲིད་དུ་གཏེར་ལུང་དུ་མས་བསྔགས་པ་ཆོས་ཀྱི་མཆེད་པོ་དམ་
པ་མཆོག་སྤྲུལ་མཚོ་བྱུང་བཞད་པའི་རྡོ་རྗེ་ཟུང་གི་གཙོས་ཆོས་བདག་བུ་སློབ་ཚོགས་ཀྱིས་བསྟན་འགྲོའི་
གསོས་སུ་ཐུགས་བསྐྱེད་དེ། ཨ་པཾ་གཏེར་ཆེན་རིན་པོ་ཆེ་ཨོ་རྒྱན་ཕྲིན་ལས་གླིང་པའི་ཟབ་པོད་ཡོངས་དང་།
སྐྱབས་རྗེ་ཆོས་ཀྱི་རྒྱལ་པོ་༧དཔལ་ཨོ་རྒྱན་ནམ་མཁའ་གླིང་བ་དང་། རྒྱལ་ཡུམ་ཏཱ་རེ་བདེ་ཆེན་ལྷ་མོ་ཟུང་
ལྡན་གྱི་གཏེར་བྱོན་ཆོས་ཚན་ཡོངས་ཏེ། གཏེར་ཁ་གོང་འོག་གཉིས་ཀྱི་ཆོས་སྡེ་ཟུང་མཉམ་གཅིག་ཏུ་པར་
སྐྲུན་ཆོས་སྦྱིན་གྱི་བགྱི་བ་རླབས་ཆེན་གནང་སྐབས། གཏེར་ཆེན་བླ་མ་ཡབ་ཡུམ་གྱི་སློབ་རྒྱུད་གྲལ་མཐའ་རུ་
སྨོན་ལམ་ཐེབས་པའི་སྤྲང་འཁྱམ་པ་སྨིན་དབུས་པོ་འམ་མིང་གཞན་འཇིགས་མེད་བརྩེ་ལྡན་རྡོ་རྗེ་རུ་འབོད་པ་
དེས་རབ་གནས་ཆུ་འབྲུག་ཟླ་༦པའི་དུས་ཚེས་དགེ་བར་སྨོན་པ་དགེའོ། །



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
མཇུག་ཏུ་ཞུ་བའི་གཏམ། །
དེའང་དུས་བབས་ཀྱི་གཏེར་འབྱིན་འཁོར་ལོས་སྒྱུར་བ་ཆེན་པོ་རྒྱལ་
དབང་པདྨའི་རྒྱལ་ཚབ་ཨོ་རྒྱན་ཕྲིན་ལས་གླིང་པའམ་ཨ་པཾ་གཏེར་ཆེན་དཔའ་བོ་
ཆོས་དབྱིངས་རྡོ་རྗེ་རིན་པོ་ཆེ་མཆོག་གི་གཏེར་བྱོན་དང་། རང་རེ་སྐལ་བཟང་
གི་གདུལ་བྱ་རྒྱ་མཚོའི་རིགས་བདག་གཅིག་པུ། ཁྱབ་བདག་གཏེར་ཆེན་བླ་
མ་ཤེས་བྱ་ཀུན་གཟིགས། མཚན་བརྗོད་པར་དཀའ་ཡང་དོན་གྱི་སླད་དུ་མཚན་
ནས་སྨོས་ན། དཔལ་འཇའ་ལུས་གྲུབ་པའི་དབང་ཕྱུག་ཆེན་པོ། ༧ཨོ་རྒྱན་
འཇིགས་མེད་ནམ་མཁའ་གླིང་པ་རིན་པོ་ཆེ་དང་། མཁའ་འགྲོ་རིན་པོ་ཆེ་༧ཏཱ་
རེ་བདེ་ཆེན་ལྷ་མོ་ཟུང་གི་གཏེར་བྱོན་སྟེ། གཏེར་ཁ་གོང་འོག་གཉིས་ཀྱི་ཟབ་
གཏེར་ནམ་མཁའ་རྒྱ་མཚོའི་ཆོས་ཚན་མཐོང་ཡུལ་དུ་གྱུར་པ་ཡོངས་རྫོགས་
ཕྱོགས་གཅིག་ཏུ་བསྒྲིགས་ཏེ་དཔར་དུ་བསྐྲུན་ནས་རྒྱ་ཆེ་བའི་ཀློག་མཁན་དག་གི་
སྤྱན་ལམ་དུ་ཕུལ་བ་ནི། བཀའ་དྲིན་མཚུངས་པ་དང་བྲལ་བའི་འདྲེན་མཆོག་དཔལ་
ལྡན་བླ་མ་རིན་པོ་ཆེ་ཟུང་གི་ཐུགས་ཀྱི་དགོངས་པ་ཡོངས་སུ་རྫོགས་ཤིང་བདག་
སོགས་རིགས་ཅན་གསུམ་གྱི་གདུལ་བྱ་མཐའ་དག་ཐུགས་བརྩེ་ཆེན་ཡེ་ཤེས་
ཞགས་པས་ནམ་ཡང་མི་འདོར་བར་སྐྱེ་དང་ཚེ་རབས་ཀུན་ཏུ་འབྲལ་མེད་རྗེས་
སུ་འཛིན་པ་དང་། སྒྲུབ་བརྒྱུད་ཤིང་རྟ་བརྒྱད་ཀྱི་གཙོས་གངས་ཅན་ཆོས་ཀྱི་ཁོར་



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
ཡུག་ཀུན་ཏུ་ཡོངས་སུ་གྲགས་པའི་མདོ་སྔགས་ཟུང་འཇུག་གི་བསྟན་པའི་ཆེ་
བ་ནམ་ཡང་ནུབ་པ་མེད་པ་དང་། ཁྱད་པར་དུ་སྔ་འགྱུར་བསྟན་པའི་སྙིང་བོ་ངེས་
གསང་རྡོ་རྗེ་ཐེག་པའི་སྡེ་སྣོད་འོད་གསལ་རྫོགས་པ་ཆེན་པོ་སོགས་ཟབ་གཏེར་
ཡིད་བཞིན་གྱི་ནོར་བུའི་ཆོས་སྡེ་རིན་པོ་ཆེའི་ཕྲིན་ལས་གང་ཞིག་ཕྱོགས་དུས་
ཀུན་ཏུ་དར་ཞིང་རྒྱས་ལ་ཡུན་རིང་དུ་གནས་ཤིང་། དེ་ཉིད་འཛིན་སྐྱོང་སྤེལ་བའི་
བསྟན་འཛིན་དགེ་འདུན་གྱི་སྡེ་དང་བཅས་པ་ཉམས་མེད་མཐར་རྒྱས་སུ་འཚོ་
ཞིང་གཞེས་ལ་བཤད་སྒྲུབ་འཁོར་ལོ་གསུམ་གྱི་མཛད་ཕྲིན་སྣང་བ་དཀར་པོས་
ས་གསུམ་ལ་དབང་བྱེད་པས་སྙིགས་དུས་ཕྱི་ནང་སྣོད་བཅུད་ཀྱི་རྒུད་པ་ལྷག་
མེད་དུ་གྲོལ་དེ་བདེ་སྐྱིད་རྫོགས་ལྡན་དང་པོས་དཔལ་གྱིས་འཚོ་ཞིང་སེམས་
ཅན་ཐམས་ཅད་རྣམ་གྲོལ་སངས་རྒྱས་ཀྱི་གོ་འཕང་ལ་འགོད་ཅིང་འཁོར་བའི་
རྒྱ་མཚོ་དོང་ནས་སྤྲུགས་པའི་རྟེན་འབྲེལ་གྱི་ཆེ་བའང་ཡིན། །
ད་དུང་ཟུར་དུ་ཞུ་རྒྱུ་ཞིག་ལ་ཟབ་ཆོས་འདི་ཉིད་དཔེ་སྐྲུན་བགྱི་བ་ལ་བླ་ན་མེད་པའི་རྒྱབ་
སྐྱོར་གནང་མཁན་གྱི་ལུགས་གཉིས་མཁྱེན་དཔྱོད་ཡངས་པའི་དམ་པ་ཚེ་རིང་མགོན་པོ་ལགས་
དང༌། རྗེ་ཐབས་ཤེས་ཟུང་གི་ཟབ་གཏེར་རྡོ་རྗེའི་ཆོས་བདག་མཆོག་གྱུར་མཁས་དབང་མཁན་
སྤྲུལ་རིན་པོ་ཆེ་པདྨ་འོད་གསལ་མཐའ་ཡས་དང་མཁའ་འགྲོ་པདྨ་དབྱངས་ཅན། མཁས་བཙུན་
བཟང་པོའི་དཔལ་གྱིས་རྣམ་པར་སྤྲས་པའི་སྡེ་སྣོད་འཛིན་པ་སྨིན་དབུས་པོ་ལགས་དང་བསོད་དར།
དགེ་སྒྲོལ་མ་ཚེ་བརྟན། གཞན་ཡང་སི་ཁྲོན་མི་རིགས་དཔེ་སྐྲུན་ཁང་སོགས་ལ་ཡང་བཀའ་དྲིན་
ཆེ་ཞུས་པ་ལགས་སོ། ། བོད་རབ་རྒྱན་ཆུ་འབྲུག་ཟླ་༨ཚེས་༡༦ལེགས་པ་བརྒྱད་འཛོམས་ཀྱི་དུས་བཟང་ལ། སྒྲིག་པ་པོས།



དཔལ་ཨ་བྱཱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ལས་པོད་བཅུ་གསུམ་པ་ཀུན་ཏུ་འོད་རྡོ་རྗེའི་སའི་གྲངས་ཀྱི་གླེགས་བམ།
པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཆོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
ཝུནྡྷནཾ།ཨཙིཏྟཉྩ།
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེར་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དཔལ་རྩ་རྒྱུད་ལས་གསུངས་སོ། །



དཔལ་ཨ་བྱ་ཏཱ་རེ་ཟུང་གི་ཟབ་གཏེར་རིན་པོ་ཆེའི་མཛོད་ཀྱི་པར་བྱང་སྨོན་ཚིག
OA）
༧ དཔལ་ཨ་བྷུ་ཏཱ་རེ་ཟུང་གི་ཟབ་གཏེར་གསུང་འབུམ་བཞུགས་སོ། །
པོད་བཅུ་གསུམ་པ།
སྙན་ལུང་ཟབ་གཏེར་དཔེ་རྙིང་དཔེ་སྐྲུན་ཚོགས་པ།
གཙོ་འཛིན་པ། །
གཞི་སྤྲུལ་ལྷག་བསམ་རྣམ་དག
སྤྱི་ཁྱབ་གཙོ་སྒྲིག་པ། །
མཚོ་བྱུང་བཞད་པའི་རྡོ་རྗེ།
སྒྲིག་སྦྱོར་བ།
སྒྲོལ་མ་ཚེ་བརྟན། སྐྱིད་མཚོ།མཚོ་བྱུང་བཞད་པའི་རྡོ་རྗེ། རྣམ་འདྲེན་བཀྲ་ཤིས།
ཞུ་དག་པ།
མཚོ་བྱུང་བཞད་པའི་རྡོ་རྗེ། སྨིན་དབུས་པོ། བསོད་ནམས་དར་རྒྱས།
བདུད་འདུལ་དགྱེས་པ། ཨོ་རྒྱན་ཤེས་རབ། ལྷུན་གྲུབ་རྡོ་རྗེ། །
དབྱངས་ཅན་བཞད་པ། རིན་ཆེན་བཟང་པོ།
སྒྲོལ་མ་ཚེ་བརྟན། །
དཔེ་དེབ་ཇུས་འགོད་པ། །
མཚོ་བྱུང་བཞད་པའི་རྡོ་རྗེ།
པར་བཅུག་ལྷ་སྐུ་བརྙན་རིས།
དགེ་ལེགས་སྨོན་སོགས།



༄༅། །ནུབ་ཕྱོགས་སྐྱོང་བའི་རྒྱལ་པོ་སྤྱན་མི་བཟང་།



00
Shainage 7
JUUUUUDDD
UUUUUUUUU
ப்ப்ப்ப்ப்ப
UைUU
UUUUUUUUUUUU
NIA
L



དཔ་ཅིད
ཏ
ཡི་གེ་ཉི་ཤུ་རྩ་དྲུག་པ་འདི་དཔེ་ཆའི་ནང་དུ་བཞག་ན་དཔེ་ཆ་དེ་ཅི་འདྲར་
བགོམས་ཀྱང་ཉེས་པ་མི་འབྱུང་བར་འཇམ་དབལ་རྩ་རྒྱུད་ལས་གསུང་སོ།།



སྤྱིའི་དེབ་གྲངས་ཉེར་དགུ་པ།
།
པདྨའི་ཐུགས་སྤྲུལ་ནམ་མཁའ་གླིང་པ་དང་། །
མཚོ་རྒྱལ་དངོས་སྣང་ཏཱ་རེ་དེ་ཝཱི་ཡི། །
ཟབ་གཏེར་ཡིད་བཞིན་ནོར་བུའི་ཚོས་ཚུལ་གྱི། །
འཕྲིན་ལས་གླིང་བཞིར་དར་རྒྱས་ཡུན་གནས་ཤོག །
